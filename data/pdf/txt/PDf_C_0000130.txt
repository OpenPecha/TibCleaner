~1~༄༅། །གྲུབ་མཐའ་བཞི་དང་རྒྱུད་སྡེ་བཞི་ཡི་རྣམ་གཞག་བསྟན་པའི་སྙིང་པོ་སྡོམ་པ་
གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས་ཞར་བྱུང་བོད་ཀྱི་
གྲུབ་མཐའི་ལོ་རྒྱུས་བཅས་ལྷན་ཅིག་ཏུ་བཀོད་པ་མདོ་སྔགས་
ཆོས་ཚུལ་སྙིང་པོའི་གསལ་བྱེད་མ་རིག་མུན་པ་སེལ་བའི་
དཔལ་ལྡན་འོད་ཟེར་བརྒྱ་པ་སྐལ་བཟང་བློ་ཡི་པད་
ཚལ་བཞད་པ་དོན་གཉིས་ལྷུན་གྱིས་
གྲུབ་པའི་ལམ་བཟང་ཞེས་བྱ་བ་
བཞུགས་སོ། །
བྱམས་པ་ཀུན་དགའ་སངས་རྒྱས་བསྟན་པའི་རྒྱལ་མཚན།
ཨོཾ་སྭསྟི་སིདྡྷཾ། ན་མཿསརྦ་ཛྙོ་ནཱ་གརྫུ་ན་ས་ག་ར་ཡ། སྲིད་པ་གསུམ་ན་ཟླ་བྲལ་ཐམས་ཅད་མཁྱེན། །སྡོམ་
པ་གསུམ་གྱི་བཀའ་དྲིན་ལེགས་སྩལ་མགོན། །སྐྱབས་གསུམ་ཀུན་འདུས་མཁན་ཆེན་ཐམས་ཅད་མཁྱེན། །
སྙིང་ནས་འདུད་དོ་བྱང་ཆུབ་བར་དུ་སྐྱོངས། །བདུད་ལས་རྣམ་རྒྱལ་འཇིག་རྟེན་གསུམ་གྱིས་མཆོད། །སྤངས་རྟོགས་མཐར་ཕྱིན་འགྲོ་ཀུན་གཏན་བདེར་བཀོད། །སྟོན་མཆོག་རྒྱལ་བ་ཤཱཀྱ་སེང་གེ་ལ། །གུས་པས་འདུད་དོ་བྱང་ཆུབ་བར་དུ་སྐྱོངས། །གང་ལ་ཐེག་གསུམ་དམ་པའི་ཆོས། །ཞུ་བསྡུ་འགྲེལ་བཤད་བྱང་ཆུབ་སེམས། །དགྲ་བཅོམ་པཎ་གྲུབ་འཕགས་ཡུལ་གྱི། །རྒྱལ་བསྟན་གསལ་བྱེད་རྣམས་ལ་འདུད། །ཁྱད་པར་འཇམ་དབྱངས་བྱམས་པ་མགོན། །ཀླུ་སྒྲུབ་ཡབ་སྲས་ཐོགས་མེད་མཆེད། །ཕྱོགས་གླང་ཆོས་གྲགས་ཡོན་ཏན་འོད། །ཤྲཱི་མཱན་དྷརྨ་པཱ་ལར་འདུད། །བྷོ་ཊའི་ལྗོངས་འདིར་ཐུབ་པའི་བསྟན། །རྒྱས་མཛད་ཆོས་རྒྱལ་བློན་འཕགས་པའི། །པཎ་གྲུབ་བོད་ཀྱི་ལོ་ཙཱ་བ། རིམ་པར་བྱེད་པ་རྣམས་ལ་འདུད། །ཁྱད་པར་མཁན་ཆེན་ཞི་བ་འཚོ། །པདྨ་སཾ་བྷ་ཇོ་བོ་རྗེ། ། ཤཱཀྱ་ཤྲཱི་སྤྲིན་འཛིན་པ་ཞབས། །དད་བྱེད་གོ་ཆ་རྣམས་ལ་འདུད། །ལོ་ཆེན་བེ་རོ་སྐ་ཅོག་དང་། །རིན་ཆེན་བཟང་པོ་རྔོག་པ་ཚབ། །འགོས་གཉན་བ་རི་འབྲོག་མི་དང་། །མལ་དང་རྭ་ལོ་ཆེན་པོར་འདུད། །ཡོངས་རྫོགས་བསྟན་~2~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པའི་མངའ་བདག་མཆོག །དཔལ་ལྡན་ས་སྐྱ་པ་ཆེན་པོ། །གོང་མ་རྣམ་ལྔ་དབོན་དང་སློབ། །བརྒྱུད་པར་བཅས་
པའི་ཚོགས་ལ་འདུད། །ཁྱད་པར་རྗེ་བཙུན་གྲགས་པའི་མཚན། །འཇམ་མགོན་ས་སྐྱ་པཎྜི་ཏ། །རྒྱལ་བ་ངོར་ཆེན་རྡོ་རྗེ་འཆང་། །ཀུན་མཁྱེན་བསོད་ནམས་སེང་གེར་འདུད། །ངོར་ཆེན་དཀོན་མཆོག་ལྷུན་གྲུབ་དང་། ། བདག་ཆེན་རྡོ་རྗེ་འཆང་ཆེན་པོ། །གྲུབ་མཆོག་དབང་པོ་རྡོ་རིངས་པ། །ཚར་ཆེན་ཆོས་ཀྱི་རྒྱལ་པོར་འདུད། ། ཐམས་ཅད་མཁྱེན་པ་མང་དུ་ཐོས། །ཀླུ་སྒྲུབ་རྒྱ་མཚོའི་ཞལ་སྔ་ནས། །པཎ་ཆེན་ངག་དབང་ཆོས་ཀྱི་གྲགས། ། མཁས་པའི་དབང་པོ་མཆོག་ལ་འདུད། །དྲིན་ཅན་གནས་གསར་རྡོ་རྗེ་འཆང་། །རིགས་ཀུན་བདག་པོ་ཐར་རྩེ་རྗེ། ། རྡོ་རྗེ་འཆང་དངོས་ཡར་རླུང་པ། །རྗེ་བཙུན་འཆི་མེད་མཚན་ཅན་འདུད། །སྐྱབས་མཆོག་འཇམ་མགོན་ས་སྐྱ་པ། ། མངྒ་ལ་དང་རཏྣའི་མཚན། །ཡབ་སྲས་སྐུ་མཆེད་རྣམས་ལ་འདུད། །བྱང་ཆུབ་བར་དུ་བརྩེས་སྐྱོངས་མཛོད། ། མདོ་སྔགས་སྨྲ་བའི་སེང་གེ་མཆོག །ལམ་འདི་བཀའ་དྲིན་སྩོལ་བའི་རྗེ། །བྱམས་པ་སྨོན་ལམ་གྲགས་པ་ཡི། ། ཞབས་ལ་གུས་པ་ཆེན་པོས་འདུད། །མཆོག་གསུམ་དགྱེས་མཛད་སོགས་ཡི་དམ། གུར་ཞལ་རྣམ་གཉིས་བཀའ་སྡོད་བཅས། །ནོར་ལྷའི་ཚོགས་ལའང་གུས་པས་འདུད། །གྲུབ་གཉིས་དགེ་ཚོགས་མཆོག་སྩོལ་ཅིག །
ལེགས་པའི་ལམ་བཟང་མདོ་སྔགས་ལམ། །ལེགས་པར་བགྲོད་ཚུལ་རིམ་པ་ནི། །ལེགས་བཤད་དོན་
འདུས་གོ་བདེ་བར། །ལེགས་པའི་ལམ་བཟང་འདི་ན་འགོད། །ཆོས་རྗེ་ས་སྐྱ་པཎྜི་ཏས། །བསྟན་བཅོས་མཁས་པའི་འཇུག་སྒོ་ནས། །མཁས་པས་འཛིན་པའི་གྲུབ་མཐའ་ནི། །སངས་རྒྱས་པ་དང་མུ་སྟེགས་བྱེད། །དེ་ལས་གཞན་པའི་བླུན་པོ་ཡིས། །གློ་བུར་བཏགས་པའི་གྲུབ་མཐའ་
སྟོན་པ་དང་འགྲེལ་བྱེད་སོགས་ཁུངས་ལྡན་མེད་པའི་རིགས།
ཡིན། །གློ་བུར་ཞེས་པ་ཀླ་ཀློ་སོགས། །བདག་མེད་རྟོགས་པའི་ཤེས་རབ་ལས། །ཕྱིར་ཕྱོགས་ཐར་པའི་མུའམ་སྟེགས། །ལ་བརྟེན་ལམ་སྒྲུབ་ཁས་འཆེ་བའི། །མུ་སྟེགས་རྟོག་གེ་སྡེ་ལྔ་ནི། །རིག་བྱེད་གྲངས་ཅན་འུག་ཕྲུག་པ། ། ཟད་བྱེད་ཚུར་རོལ་མཛེས་པ་བ། །དེ་ལས་རིག་བྱེད་པར་གྲགས་པ། །ཁྱབ་འཇུག་ཚངས་པ་ལྷར་འཛིན་ཏེ། ། ཁྱབ་འཇུག་ལྷ་རྫས་ཀྱི་ངོ་བོ། །འཆི་བ་མེད་པས་འགྲོ་ཐམས་ཅད། །བསྐྱེད་པར་འདོད་ཅིང་དེའི་ལྟེ་བའི། ། པདྨོར་ཚངས་པ་སྐྱེས་པར་འདོད། །དེ་ཡི་རིག་བྱེད་བསྟན་པར་བཤད། །བདག
་ཁྱབ་འཇུག་གིས་སྣོད་བཅུད་ཐམས་ཅད་
ལ༑ ཀུན་ལ་ཁྱབ་སོགས་སུ་འདོད། །ཁྱབ་འཇུག་ཡོན་ཏན་བསྒོམ་པ་ཡིས། །བདེ་བ་ཐོབ་ཅིང་གྲོལ་གྱུར་བཤད། །
གྲངས་ཅན་པ་ཡི་ས་བོན་ནི། །སྐྱ་བོའི་སྐབས་ན་མྱུ་གུ་སྔོ། །མི་གསལ་ཚུལ་དུ་གནས་པ་བཞིན། །རྐྱེན་གྱི་མངོན་པར་གསལ་བཞིན་པའི། །རྒྱུ་འབྲས་གཅིག་འདོད་སྙིང་སྟོབས་རྡུལ། །མུན་པའི་རང་བཞིན་གསུམ་ཆ་མཉམ། ། དེས་བྱས་གཙོ་བོས་བྱས་ཞེས་འདོགས།
དཔེ་བྱས་པའི། བདག་ཤེས་རིག་པའི་སྐྱེས་བུ་ནི། །རྟག་པ་རང་དབང་ཅན་~3~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལུས་ཅན། །རྣམས་ཀྱི་སྙིང་ལ་གནས་ཞེས་ཟེར། །དེ་ཉིད་ སྟག་ཚང་ལོ་ཙཱའི་གྲུབ་མཐའ་ཀུན་ཤེས་སུ་གསལ། ཉེར་ལྔ་ཤེས་
གྲོལ་བཤད། །འུག་ཕྲུག་པ་ཞེས་དབང་ཕྱུག་པས། །སྣོད་བཅུད་སྐྱེ་འགྲོ་བདེ་སྡུག་སོགས། །ཐམས་ཅད་དབང་
ཕྱུག་གིས་བློ་ཡིས། །གཡོ་བ་སྔོན་བཏང་བྱས་པར་འདོད། །འཇིག་ལྟ་ཡུལ་ལ་མ་འཁྲུལ་བར། །མཐོང་ནས་དེ་ཡི་འཛིན་སྟངས་ལ། །གསལ་སྣང་འདོན་ཏེ་དབང་བསྐུར་བྱེད། །ཚིག་དོན་དྲུག་
སྟག་ཚང་ལོ་ཙཱའི་གྲུབ་མཐའ་ཀུན་ཤེས་
སུ་གསལ། ཤེས་གྲོལ་བར་བཤད། །ཟད་བྱེད་གཅེར་བུ་པ་ཞེས་པས། །གྲངས་ཅན་པ་ལྟར་བདག་སེམས་ཀྱི། །
མཚན་ཉིད་ཡིན་ཅིང་བདག་དང་སྲོག །སྐྱེས་བུ་རྣམ་གྲངས་ཡིན་པར་འདོད། །ལས་ནི་གསར་དུ་མི་བསོག་ཕྱིར། ། སྡོམ་པས་བསྡམས་དང་སྔར་གྱི་ལས། །ཟད་ཕྱིར་ཟས་མི་ཟ་བ་སོགས། །དཀའ་ཐུབ་སྣ་ཚོགས་བྱེད་ནས་ནི། ། དེ་དག་ཟད་ནས་འཇིག་རྟེན་གྱི། །སྟེང་ན་ཐར་པ་གདུགས་དཀར་པོ། །གྱེན་བཀན་འདྲ་བར་གྲོལ་བར་འདོད། ། དེ་བཞི་རྟག་ལྟའི་སྡེ་ཚན་ཡིན། །ཚུ་རོལ་མཛེས་བྱེད་རྒྱང་འཕེན་པ། །ལུས་སེམས་རྫས་གཅིག་འདོད་ནས་དེ། ། སྲན་ཟླུམ་ཚེར་རྣོ་རྨ་བྱ་ཡི། །སྒྲོ་ཐིག་སྟེས་དབང་གློ་བུར་དུ། །གྲུབ་པ་ལྟར་དུ་མ་ཤི་བར། །བདག་
བདག་འཛིན་རྟག་
བརྟན་ཐེར་ཟུག་ཅན་འདོད་པ། ཤེས་རེག་ཏུ་སྐྱེས་ལ་ཤི། །དེ་ནས་ཆད་འདོད་ལས་རྒྱུ་འབྲས། །ཚེ་ནི་སྔ་ཕྱི་སོགས་མེད་
འདོད། །ཆད་ལྟ་ཤིན་ཏུ་ཐ་ཆད་དོ། །
དེ་ལྟར་རྟོག་གེ་སྡེ་ལྔ་པོ། །རྟག་ཆད་གཉིས་སུ་འདོད་པའོ། །མུ་སྟེགས་ཐམས་ཅད་བདག་འཛིན་མཐུན། །
རྟག་སྨྲ་རྣམས་ཀྱིས་བདག་ཡོད་པར། །རྟག་པར་འདོད་ཅིང་ཆད་སྨྲ་རྣམས། །བདག་ཡོད་ཤི་ནས་ཆད་པར་འདོད། །སྔ་མ་གསུམ་ནི་རིག་བྱེད་འདོད། །ཕྱི་མ་གཉིས་ཀྱིས་
ཁྱབ་འཇུག་དང་དབང་ཕྱུག་ལྷར་འཛིན་ རིག་བྱེད་འདོར། །
བདག་ཡོད་པ་ནི་ཐམས་ཅད་མཐུན། །བལྟ་བའི་བྱེ་བྲག་གཞན་མི་འདྲ། །ཕྱི་ནང་གྲུབ་མཐའི་ཁྱད་པར་ནི། །དབྱེ་ཚུལ་རྣམ་པ་
སྐྱབས་འགྲོའི་ཁྱད་དང་ལྟ་བ་བཀའ་རྟགས་བཞི་ཞེས་པ་མི་རྟག་སྡུག་བསྔལ་སྟོང་ཞིང་བདག་མེད་བཞི་དང་། བསྒོམ་པ་སྲིད་
རྩེའི་གཉེན་པོ་ཡོད་མེད་ཀྱི་ཁྱད་པར་ཀྱང་རང་སྡེ་གནས་མ་བུའི་སྡེས་བརྗོད་དུ་མེད་པའི་བདག་ཁས་བླངས་ཀྱང་། བདག་མེད་རྟོགས་པའི་
ཤེས་རབ་ནི་མེད་པར་མི་འདོད་པས་སྐྱོན་ཅན་མིན་ཅིང་ཀུན་མཁྱེན་བླ་མའི་བཞེད་པའི་འདི་ལེགས་པར་མངོན་ མང་མཆིས་ཀྱང་། །
བདག་མེད་རྟོགས་པའི་ཤེས་རབ་ཀྱིས། །ལམ་ལ་བརྟེན་ནས་ཐར་པ་མཆོག །འདོད་མིན་སྒོ་ནས་ཕྱི་ནང་གི། །
ཁྱད་པར་དབྱེ་བ་རྩོད་བྲལ་ཡིན། །དོན་དུ་བདག་མེད་རྟོགས་མ་རྟོགས། །ཁོ་ནས་ཕྱེ་བ་མཁས་ལ་ ཀུན་མཁྱེན་བླ་
མའི་བཞེད་པ་འདི་ཕུལ་དུ་བྱུང་ཞིང་ལེགས་པར་མངོན། གྲགས།  །ནང་པ་སངས་རྒྱས་གྲུབ་མཐའ་ལ། །སྙིང་པོ་ཀྱེ་ཡི་རྡོ་རྗེ་
ཡི༑ ༑རྩ་རྒྱུད་བརྟག་པ་གཉིས་པ་ལས། །དང་པོར་གསོ་སྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་ཉིད། ། དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་~4~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བསྟན། །སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བསྟན། །དང་པོ་བྱེ་བྲག་སྨྲ་བ་ནི། །བཤད་གཞི་
དམ་ཆོས་མངོན་པ་ནི། །སྟོན་པ་མཆོག་གི་ཡུལ་གང་ཟག །སྣ་ཚོགས་དོན་དུ་ཐོར་བུར་ ཤེས་རབ་ཅན་གྱི་མཆོག་ཤཱ་
རིའི་བུ་སོགས་བདུན་ གསུངས། །ཕྱིས་སུ་དགྲ་བཅོམ་བདུན་གྱིས་བསྡུས། །སྡེ་བདུན་ཞེས་གྲགས་དེའི་དགོངས་
འགྲེལ། །དགྲ་བཅོམ་ལྔ་བརྒྱས་མཛད་པ་ཡི། །བྱེ་བྲག་བཤད་མཛོད་ཆེན་མོ་ཞེས། །འཕགས་བོད་མཁས་གྲུབ་སློབ་དཔོན་གྱིས། །དར་ཞིང་རྒྱས་པར་མཛད་དེའོ། །ཤེས་བྱའི་གཞི་ལྔ་བདེན་གྲུབ་ཏུ། །སྨྲ་བས་བྱེ་བྲག་སྨྲ་ཞེས་གྲགས། །དེ་ལ་ཐམས་ཅད་ཡོད་སྨྲ་དང་། །དགེ་འདུན་ཕལ་ཆེན་གནས་བརྟན་སྡེ། །མང་བཀུར་རྩ་བའི་སྡེ་བཞི་དང་། །དེ་ལས་གྱེས་པས་བཅོ་བརྒྱད་བྱུང་། །ད་ལྟ་བོད་ཀྱི་སྡོམ་རྒྱུན་ནི། །
ཇོ་བོ་རྗེ་ཕལ་ཆེན་པ་དང་། དད་བྱེད་གོ་ཆ་གནས་
བརྟན་པའི་མཁན་པོ་བོད་དུ་ཕེབས་མྱོང་བ་ཙམ་ལས། གཞན་སྡེ་པ་གསུམ་པོ་མ་བྱུང་།  ཐམས་ཅད་ཡོད་པར་སྨྲ་བ་ཡིས། །གསུང་
རབ་ལེགས་སྦྱར་སྐད་དུ་འདོན། །མཁན་པོ་རྒྱལ་རིགས་སྒྲ་གཅན་འཛིན། །ལས་བརྒྱུད་སྣམ་སྦྱར་སྣམ་ཕྲན་དགུ། །ཡན་ཆད་ཉི་ཤུ་རྩ་ལྔའི་བར། །ཟུང་དུ་མ་གྱུར་རྟགས་འཁོར་ལོ། །པདྨ་མིང་ལ་མཁན་བརྒྱད་ཀྱི། །མཚན་གྱི་སྒྲ་དང་ལྡན་པར་འདོགས། །བྱེ་བྲག་སྨྲ་བ་ཁ་ཆེ་དང་། །ཉི་འོག་ཅེས་པ་གནས་ཀྱི་ཁྱད། །དེ་ལ་བྱེ་བྲག་སྨྲ་བའི་ལུགས། །ཤེས་པར་བྱ་བའི་གཞི་ལྔ་ནི། །གཟུགས་སེམས་སེམས་ལས་བྱུང་བ་དང་། །མི་ལྡན་འདུ་བྱེད་འདུས་མ་བྱས། །སྔ་མ་བཞི་ནི་མི་རྟག་རྫས། །ཕྱི་མ་གཅིག་ནི་རྟག་རྫས་
འགྱུར་ལྡོག་སྐྱེ་འཇིག་བྲི་གང་མེད་པ་ལ་རྟག་པ་ཞེས་
གསུང་སོ། །དེ་ཡང་སྤྱིར་ནི་གཟུགས་ སྣང་བ་གཟུགས་ཀྱི་གཞི་བསགས་ལུགས། ལ་གཉིས། །རྫས་རྡུལ་ཕྲ་རབ་ཞེས་པ་
དང་། །བསགས་རྡུལ་ཕྲ་རབ་གཉིས་སུ་གཉིས། །གཟུགས་ཅན་ཀུན་གྱི་ཆུང་མཐའ་ནི། །ཕྱོགས་ཀྱི་ཆ་ ཆུང་མཐའ་
མེད་རྡུལ་ཕྲ་ ཡན་གར་བ་ རབ། །དུས་ཀྱི་ ཐུང་མཐའ་མཐའ་མ་སྐད་ཅིག་ སྐྱེས་བུའི་སེལ་གོལ་རྟོག་ཡུན་ལ་སྐད་ཅིག་མ་གཅིག་དེ་
བརྒྱ་ཉི་ཤུ་ལ་དེའི་སྐད་ཅིག་མ་གཅིག་དེ་དྲུག་ཅུ་ལ་རྒྱང་གཅིག་དེ་སུམ་ཅུ་ལ་ཡུད་ཙམ། དེ་སུམ་ཅུ་ལ་ཞག་ མ། །དེ་ལྟའི་ རགས་པའི་རྩོམ་
གཞིར་གྱུར་པ་ རྫས་རྡུལ་ཕྲ་རབ་བདུན། །རྡུལ་ལས་ བསགས་རྡུལ་ བསགས་པའི་རྡུལ་ རགས་པའི་ཆུང་མཐའོ། །འདི་རྣམས་
དངོས་པོ་ཡིན་ཅིང་ཡན་གར་བ་དང་རྡུལ་ཕྲན་འདི་དབང་ཡུལ་དུ་མི་མངོན་ ཕྲན་གཅིག །ལྕགས་ཆུ་རི་བོང་ལུག་དང་གླང་། །ཉི་
ཟེར་རྡུལ་དང་སྲོ་མ་ཤིག །ནས་བཅས་རིམ་བཞིན་བདུན་ དེ་ནས་བདུན་ལ་སོར་གང་དེ་ཉི་ཤུ་ལ་གྲུ་གང་དེ་བཞི་ལ་འདོན་གང་
གཞུ་འདོན་ལྔ་བརྒྱ་ལ་རྒྱང་གྲགས་གཅིག །དེ་བརྒྱད་ལ་དཔག་ཚད་གཅིག་ འགྱུར་རོ། །
དེ་ནས་གཟུགས་ཅན་རགས་པ་རྣམས། །རྫས་གྲངས་དུ་དང་ལྡན་ཞེ་ན། །འདོད་པའི་ས་ཡིས་བསྡུས་པ་
ལ༑ ༑ཉུང་མཐའ་རྫས་བརྒྱད་ལྡན་པར་སྐྱེ། །ས་ཆུ་མེ་རླུང་འབྱུང་ འདི་འབྱུང་བ་ནི་རྒྱུའི་འབྱུང་བ་བཞི་ཡིན། ད་ལྟ་མངོན་གྱུར་
པ་འདི་འབྲས་བུའི་འབྱུང་བ་བཞི་ཡིན་ བཞིའི་རྡུལ། །གཟུགས་དྲི་རོ་རེག་རྡུལ་ འདོད་པའི་ལས་བསྡུས་པའི་བསགས་རྡུལ་གོང་བུ་~5~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཡིན་ན་རྡུལ་རྫས་བརྒྱད་འདུས་ཡིན་པས་ཁྱབ་ཅེས་སོ། །འདིའི་སྐབས་གྲངས་ནི་ནུས་པའི་གྲངས་འདུས་པ་ཡིན་ བཅས་བརྒྱད། །དེ་
སྟེང་ལག་པ་ འདི་ནས་བཟུང་རགས་པ་ ལྟ་བུ་ཡི། །ཆ་ཤས་ལྡན་ཚེ་དགུ་རུ་འགྱུར། །མིག་སོགས་དབང་པོ་ལྡན་པ་ན། །
བཅུར་གྱུར་དེ་སྟེང་སྒྲར་ལྡན་པས། །རྡུལ་རྫས་བཅུ་གཅིག་ལྷན་ཅིག་སྐྱེ། །གཟུགས་ཁམས་སས་བསྡུས་དྲི་རོ་
གཉིས། །མེད་པས་འབྱུང་བཞི་གཟུགས་རེག་དྲུག །ལུས་ཀྱི་ཆ་ཤས་ལྡན་ཚེ་བདུན། །དབང་པོ་གཞན་ལྡན་བརྒྱད་འགྱུར་རོ། །གཟུགས་མེད་པ་ཡིས་བསྡུས་པ་ལ། །རྡུལ་རྫས་བརྩི་རྒྱུ་མེད་པའོ། །ཤེས་བྱའི་གཞི་ལྔའི་དང་པོ་ལ། །གཟུགས་ཀྱི་
སྣང་བ་གཟུགས་ཀྱི་གཞི་དངོས་ གཞི་ཡི་མཚན་ཉིད་ནི། །གཟུགས་སུ་རུང་ཞིང་གཟུགས་ཅན་
གྱིས། །གནོད་པ་བྱ་རུང་ཞིག་ལ་འཇུག །གཟུགས་ནི་དབང་པོ་ལྔ་དང་དོན། །ལྔ་དང་རྣམ་རིག་བྱེད་མི་ཉིད། ། ཅེས་པའི་མཚན་ཉིད་གཟུགས་སུ་རུང་། །གཟུགས་དང་གཟུགས་ཅན་གཟུགས་ཕུང་རྣམས། །
བེམ་པོ་ཡིན་ན་
གཟུགས་ཅན་ཡིན་པས་ཁྱབ། གཟུགས་ཅན་ཡིན་ན་བེམ་པོ་ཡིན་པས་མི་ཁྱབ་བོ། །ཕྱི་བེམ་ནི་རི་ར་ཁང་ཁྱིམ། ནང་བེམ་ནི་ལུས་སོགས་སོ། །
ཕྱི་བེམ་དང་ནང་བེམ་འདི་བྱེ་བྲག་ཏུ་སྨྲ་བ་ལས་གཞན་ལ་མ་གྲགས། དོན་གཅིག་མིང་གི་རྣམས་གྲངས་སོ། །
གཟུགས་ནི་མིག་སོགས་དབང་པོ་ལྔ། །གཟུགས་སོགས་དོན་ལྔ་ འདོད་ཡོན་ལྔ་ རྣམ་པ་ནི། །རིག་བྱེད་མ་
ཡིན་ཏེ་བཅུ་གཅིག །དབང་ཁམས་སྐྱེ་མཆེད་མིང་དོན་གཅིག །དབང་ལྔའི་མཚན་ཉིད་ མིག་སོགས་དབང་པོ་ལྔ་ རྣམ་
ཤེས་ལྔའི། །བདག་རྐྱེན་བྱེད་པའི་རིགས་གྱུར་པའི། །ནང་གཟུགས་དྭངས་མ་མིག་ལ་ནི། །ཟར་མའི་མེ་ཏོག་
ལྟར་གནག་པ། །སྣ་ལ་ཟངས་ཁབ་གཤིབ་འདྲ་བ། །ལྕེ་ལ་ཟླ་བ་བཀས་ལྟ་བུ། །རྣ་བ་གྲོ་གའི་འཛེར་བ་འདྲ། ། ལུས་ལ་བྱ་
སྲོག་ཆགས་ རེག་འཇམ་པགས་མཚུངས། །དབང་པོ་ལྔ་ཡི་སྤྱོད་ཡུལ་དུ། །གྱུར་པ་གཟུགས་སྒྲ་དྲི་རོ་རེག །
སྐྱེ་མཆེད་དམ་ནི་ཁམས་ཞེས་འདོགས། །གཟུགས་ གཟུགས་སོགས་དོན་ལྔ་ ལ་ཁ་དོག་དབྱིབས་གཟུགས་གཉིས། །
རྩ་བའི་ཁ་དོག་སྔོ་སེར་དམར་པོ་དཀར། །སྤྲིན་དང་དུ་བ་རྡུལ་ཁུག་སྣ། ། ལྷོ་ནུས་གྲིབ་མ་ཉི་མ་སྣང་བ་མུན། །
དབྱིབས་ཀྱི་གཟུགས་ལ་རིང་ཐུང་གཉིས། ། གྲུ་བཞི་ལྷམ་དང་ཟླུམ་པོ་མཐོ་དམན་གཉིས། ། མཉམ་པ་ཕྱལ་ལེ་བ་
དང་ཕྱ་ལེ་མིན། མི་མཉམ་པ། །གཟུགས་རྫས་ཉི་ཤུ་ཐམ་པའོ། །སྒྲ་ནི་སྐྱེས་བུའི་རྩོལ་བ་ལས། །ཟིན་པ་པི་ཝང་ལྟ་
བུའི་སྒྲ། །མི་སྙན་སྒྲོགས་སྒྲ་ལྟ་བུའོ། །མ་ཟིན་འབྱུང་བ་ལ་བརྟེན་པའི། ། སྙན་པ་སྒྲ་ནི་ཆུ་ཀླུང་ལྟ་བུའི་སྙན། །མི་
སྙན་བྲག་རལ་ལྟ་བུའོ། །སེམས་ཅན་ངག་ལ་སྟོན་པའི་སྒྲ། །སྙན་པ་མིའམ་ཅིའི་གླུ་སོགས། །མི་སྙན་ཁྲོས་པའི་ང་རོ་འདྲ། །སེམས་ཅན་ངག་ལ་མི་སྟོན་པའི། །
སུམ་ཅུ་རྩ་གསུམ་ སྙན་པ་ལྷ་ཡི་རྔ་ཆེན་ལས། ། འདུས་བྱས་མི་རྟག །
ཟག་བཅས་སྡུག་བསྔལ། ཆོས་སྟོང་ཤིང་བདག་མེད། མྱང་འདས་ཞི་བ་ རྩོལ་མེད་སྡོམ་གཞི་སྟོན་པའི་སྒྲ། །མི་སྙན་སྒྲ་མི་སྙན་
པ་ལ། །འཆི་སྒྲ་གྲགས་པ་ལྟ་བུ་སྟེ། མཛོད་འབྲེལ་ལས་ནི། སྒྲ་ལ་སྐྱེས་བུའི་རྩོལ་བས་ཟིན་པ་དང་མ་ཟིན་གཉིས་ལ་སེམས་ཅན་རྒྱུད་~6~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལ་སྟོན་མི་སྟོན་གཉིས་རེ་ཕྱེ་བས་བཞི། བཞི་པོ་དེ་ལ་སྒྲ་སྙན་པ་དང་མི་སྙན་པ་གཉིས་རེ་ཕྱེ་བས་བརྒྱད་དུ་བཤད། གཉིས་གཉིས་ཕྱེ་
བས་བརྒྱད་དུ་འགྱུར། །དྲི་ནི་ཞིམ་དང་མི་ཞིམ་གཉིས། ། དྲི་མི་ངད་པ་ཤས་ཆེ་ཆུང་གི་དབྱེ་བའོ། ། མཉམ་དང་མི་མཉམ་
གཉིས་ཏེ་བཞི། །རོ་ལ་མངར་སྐྱུར་ལན་ཚྭ་བ། ཚ་བ་སི་ལིང་ལྟ་བུ་ ཚ་དང་ཏིག་ཏའི་རོ་ལྟ་བུ་ ཁ་དང་ཞོ་ཡི་རོ་ལྟ་བུ་ བསྐ་བ་དྲུག །
རེག་ལ་འབྱུང་བཞི་འཇམ་རྩུབ་གཉིས། །ལྕི་ཡང་གཉིས་དང་གྲང་བ་དང་། ། ནང་ལ་ལྟོས་ བཀྲེས་སྐོམ་གཉིས་དང་
བཅུ་གཅིག་གོ། །
 རྣམ་པ་ རྣམ་རིག་བྱེད་མིན་གསུམ།  རིག་བྱེད་མ་ཡིན་གཟུགས། །དབྱིབས་ཀྱི་རྣམ་པ་མི་མཐོང་ཡང་། །སྡོམ་
དང་སྡོམ་མིན་བར་མ་ཡི། །སྡོམ་ འདི་སོ་ཐར་ལྟ་བུར་ཐོག་མར་སྡོམ་པ་ལེན་དུས་རྣམ་པ་རིག་བྱེད་ཀྱི་སྒོ་ནས་བླང་ཞིང་། སྐད་ཅིག་
གཉིས་པ་ནས་གང་ཟག་གི་རྒྱུད་ལ་གནས། ཤི་བ་སོགས་ཀྱིས་གཏོང་བའི་སྐྱེ་འཇིག་ཡོད་པ་དེ་ལ་གཟུགས་ཀྱི་ཐ་སྙད་འདི་སྐབས་འདོགས།
ཀུན་དགའ་ར་བ་བརྩིགས་པ་སོགས་བར་མ་དང་། ཤན་པས་སྲོག་བཅས་པར་ཁས་ལེན་པའི་མི་དགེ་བ་ཡང་དེས་འགྲེས། གཟུགས་ཁམས་ཀྱི་བསམ་གཏན་དང་ཟག་མེད་ཀྱི་སྡོམ་པ་ཡང་དབྱིབས་མཚུངས་སྟེ་བསམ་གཏན་ནི་ཉམས་ན་ཕྱིར་ལྷུང་བ་དང་། ཡོན་ཏན་ཡར་ལྡན་དུ་གྱུར་ཚེ་འཕོ། ཟག་མེད་ཀྱི་སྡོམ་པའང་ཡོན་ཏན་ཡར་ལྡན་དུ་གྱུར་ཚེ་ན་འཕར་བས་འཕོ་བ་སྟེ་འདི་རྣམས་ཀྱང་མངོན་གྱུར་མཐོང་བ་མེད་
ཀྱང་སྐྱེ་འཇིག་བྱེད་པའི་དབང་གིས་སོ་
པ་རྒྱུད་ལ་གནས་དེར་བཤད། ། ཞར་བྱུང་འབྲས་གཟུགས་དབྱིབས་དང་ཁ་དོག་སྨོས་པ།
གཞན་ཡང་འབྱུང་བཞིའི་མཚན་ཉིད་ནི། །སྲ་ཞིང་འཐས་དང་བརླན་གཤེར་བ། །ཚ་བསྲེག་ཡང་ཞིང་གཡོ་བའོ། །
དེ་དག་དབྱིབས་ལ་གྲུ་བཞི་དང་། །ཟླུམ་པོ་གྲུ་གསུམ་རིང་པོ་དང་། །ཁ་དོག་དཀར་སེར་དམར་སྔོ་ནི། ། གཟུགས་སུ་གཏོགས་ཤིང་ཁམས་མིན་ནོ། །
ཚོར་བ་འདི་ནི་འདིར་ཕུང་པོའི་གྲལ་དུ་དྲངས་ཤིང་གཞི་ལྔ་ལས་སེམས་བྱུང་ཀུན་
འགྲོ་ལྔའི་ནང་ཚན་དུ་བགྲང་རྒྱུ་གོང་མའི་དགོངས་རྒྱན་ལས་གསལ་བར་གསུངས། ཚོར་བའི་མཚན་ཉིད་རང་སྟོབས་ཀྱིས། །
རང་ཡུལ་མྱོང་བའི་རྣམ་པ་ཅན། །སིམ་དང་གདུང་བ་བར་མ་གསུམ། །དེ་ལ་ལུས་ཚོར་སེམས་ཚོར་གཉིས། ། དབང་པོ་ལྔར་བརྟན་ལུས་ཚོར་དང་། །དྲུག་པ་ཡིད་ལ་བརྟེན་པ་ནི། །ཡིད་ཚོར་ཡིན་ནོ་རྣམ་ཤེས་དྲུག །རེ་རེར་བདེ་སྡུག་བར་མ་གསུམ། །བྱས་པས་བཅོ་བརྒྱད་དུའང་བགྲངས། །འདུ་ཤེས་མཚན་
འདུ་ཤེས་འདིར་ཕུང་པོའི་གྲལ་དུ་
བྲིས་པ་ལས་གཞི་ལྔ་ལས་སེམས་བྱུང་ཀུན་འགྲོའི་ནང་ཚན་དུ་བསྡུ་བ་གོང་མའི་དགོངས་རྒྱན་དུ་གསལ་ ཉིད་རང་སྟོབས་ཀྱི། །རང་
ཡུལ་སྤུ་རིས་སོ་སོར་རུ། །ཕྱེ་ནས་འཛིན་པའི་སེམས་བྱུང་ངོ་། །
དེ་ལ་བདག་མེད་པ་ལ་བདག །མི་རྟག་རྟག་དང་སྡུག་བསྔལ་ལ། །བདེ་བ་མི་གཙང་གཙང་བ་ཡི། །འདུ་
ཤེས་ལོག་དང་དེ་ལས་ལྡོག ། བདག་མེད་པ་སོགས་སོ་སོའི་མཚན་ཉིད་ཚུལ་བཞིན་པ།  ཕྱིན་ཅི་མ་ལོག་འདུ་ཤེས་སོ། །འདུ་
བྱེད་ཕུང་པོའི་ སེམས་དང་མི་ལྡན་པའི་འདུ་བྱེད་བཅུ་བཞི་ཕར་བཅད། སེམས་ལྡན་འདུ་བྱེད་ཐམས་ཅད་སེམས་བྱུང་ཡིན་ནོ། །གཞི་ལྔ་~7~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བཞག་སྐབས་འདི་གཉིས་སོ་སོར་རྩིས། སོ་སོའི་རྣམ་གྲངས་འོག་ཏུ་འབྱུང་ མཚན་ཉིད་ནི། ཕུང་པོ་གཞི་ལས་གཞན་པ་ཡི། །
ཡུལ་འདིའི་རྣམ་གྲངས་སེམས་བྱུང་དང་ལྡན་མིན་འདུ་བྱེད་སྐབས་སུ་གསལ་ རྣམས་འདུ་བྱེད་རྣམས་ལ་གྲགས། ། འདི་གཙོ་བོ་
སེམས་ཀྱི་གཞི་འདོད་ཀྱང་དངོས་ཀྱི་ས་བཅད་འོག་ནས་འབྱུང་ རྣམ་ཤེས་ཕུང་པོའི་མཚན་ཉིད་ནི། །རང་བྱུང་ངོ་བོ་རང་
སྟོབས་ཀྱི། །རྣམ་པ་གཙོ་རིག་རྣམ་རིག་དང་། །རྣམ་ཤེས་ཡིད་དབང་གཙོ་སེམས་དང་། །ཡིད་དང་སེམས་
ཁམས་སྐྱེ་མཆེད་དང་། །རྣམ་ཤེས་ཕུང་པོ་ཞེས་པ་རྣམས། །དོན་གཅིག་མིང་གི་རྣམ་གྲངས་ཡིན། །ནང་གསེས་དབྱེ་བས་མིག་རྣ་སྣ། །ལྕེ་ལུས་ཡིད་ཀྱི་རྣམ་ཤེས་དྲུག །
སོ་སོའི་མཚན་ཉིད་འོག་ནས་འབྱུང་།  སྐྱེ་མཆེད་ཅེས་པའི་མཚན་
ཉིད་ནི། །སེམས་དང་སེམས་བྱུང་སྐྱེ་བ་ཡི། །སྒོར་གྱུར་པའོ་དབྱེ་བ་ནི། །ནང་གི་སྐྱེ་མཆེད་མིག་སོགས་དྲུག །ཕྱི་ཡི་སྐྱེ་མཆེད་གཟུགས་སྒྲ་དྲི། །རོ་དང་རེག་བྱ་ཆོས་བཅས་དྲུག །དེ་དག་སྐྱེ་མཆེད་མཚན་ཉིད་ནི། །མིག་གི་རྣམ་ཤེས་འཁོར་བཅས་སོགས། །སྐྱེ་བའི་སྒོ་རུ་གྱུར་པའོ། །ཁམས་ཀྱི་མཚན་ཉིད་སེམས་སེམས་བྱུང་། །འབྱུང་བའི་ཁུངས་སུ་གྱུར་པ་སྟེ། །དབྱེ་ན་
འདི་སྐབས་རང་འགགས་མ་ཐག་ཏུ་མིག་སོགས་རང་འབྲས་ཀྱི་རྣམ་ཤེས་སྐྱེ་བའི་རིགས་སུ་གནས་པ་དེ།
སྐྱེ་རུང་དུ་གནས་པ་དེ་དབང་པོའི་ཁམས་སོ། ། རྟེན་གྱི་དབང་པོ་དྲུག །དམིགས་པའི་ཡུལ་གྱི་གཟུགས་སོགས་དྲུག །
བརྟེན་པ་རྣམ་ཤེས་དྲུག་པ་སྟེ། །ཁམས་ནི་བཅོ་བརྒྱད་ཅེས་སུ་གྲགས། །མིག་སོགས་དབང་ལྔ་གཟུགས་ལ་སོགས། །དོན་ལྔ་གཟུགས་ཀྱི་ཁམས་སྐྱེ་མཆེད། །ཕུང་པོ་བར་པ་གསུམ་པོ་དང་། །རྣམ་པ་རིག་བྱེད་མ་ཡིན་གཟུགས། །དྲུག་པ་ཡིད་ཀྱི་རྣམ་ཤེས་ཀྱི། །སྐྱེ་བའི་སྒོ་དང་འབྱུང་ཁུངས་སུ། །གྱུར་པས་ཆོས་ཀྱི་སྐྱེ་མཆེད་ཁམས། ། འདི་ལ་ཁམས་བདུན་འདོད་པའི་ཚེ། །རྣམ་ཤེས་ཚོགས་དྲུག་གང་རུང་བ། །འདས་མ་ཐག་པའི་རྣམ་ཤེས་དེ། ། རང་འབྲས་ཡིད་ཀྱིས་རྣམ་ཤེས་ཀྱི། །རྟེན་བྱེད་ཆ་ནས་ཡིད་ཁམས་དང་། །ཡིད་ཀྱི་དབང་པོ་འཇོག་པའོ། །
འདི་
ལྟར་བཤད་ཅིང་རྣམ་ཤེས་ཚོགས་དྲུག་དང་། ཚོར་འདུ། འདུ་བྱེད་གསུམ་སྔ་མ་འགག །རྗེས་མ་མངོན་གྱུར་མ་སྐྱེས་པའི་གང་དུའང་ངོས་མ་
བཟུང་པ་དེ་ཆོས་ཁམས་དང་ཆོས་ཀྱི་སྐྱེ་མཆེད་དུ་འཇོག་པ་སྟེ་གོང་དུ་བདུན་དུ་འཇོག་ཚུལ་གྱི་ཡིད་ཁོ་ན་བཤད་པ་དང་། རྗེས་མ་འདི་བཅས་དོན་མཚུངས་ཤིང་འདི་བཞིན་མ་བཞག་ན་ཁམས་བཅོ་བརྒྱད་ཀྱི་སྐབས་ཆོས་ཀྱི་སྐྱེ་མཆེད་དང་ཡིད་ཀྱི་ཁམས་འཇོག་རྒྱུ་མེད་འདྲ།
འོ་ན་རྟེན་དང་དེར་མཚུངས་ཀྱི། །ཁྱད་པར་དབང་པོ་དྲུག་གིས་ནི། །ཡུལ་རྣམས་ཀྱི་ནི་ཡུལ་ཅན་དང་། །
རྣམ་ཤེས་རྣམས་ཀྱི་རྟེན་བྱེད་དོ། །ཡུལ་དྲུག་དབང་པོ་རྣམ་ཤེས་ཀྱི། །ཡུལ་དང་དམིགས་པ་གཉིས་ཀ་བྱེད། །
རྣམ་ཤེས་དྲུག་གི་དབང་པོའི་རྟེན། །ཡུལ་གྱིས་ཡུལ་ཅན་བྱེད་པའོ། །གཉིས་པ་གཙོ་བོ་སེམས་ཀྱི་གཞི། །སེམས་ཀྱི་མཚན་ཉིད་རང་གིས་ཡུལ། །རང་གིས་སྟོབས་ཀྱིས་རིག་པའོ། །མིག་དང་རྣ་བ་སྣ་ལྕེ་ལུས། །ཡིད་ཀྱི་རྣམ་པར་ཤེས་ཏེ་དྲུག །སེམས་དང་སེམས་བྱུང་ངེས་པར་ནི། །ལྷན་ཅིག་སྐྱེ་ཞིང་སེམས་མེད་ན། །སེམས་བྱུང་མི་སྐྱེ་~8~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སེམས་དེ་ཡི། །འཁོར་དུ་སེམས་བྱུང་འབྱུང་ངེས་ཕྱིར། །སྐབས་འདིར་རྣམ་ཤེས་ཚོགས་དྲུག་གི། །དོན་གྱི་རྣམ་པ་མ་
ཤར་བར།  །འདི་བྱེ་སྨྲ་རང་གི་དགོངས་པ་ཤེས་པ་རྣམ་མེད་དུ་དོན་འཛིན་པ་དང་རང་རིག་མེད་པའི་འདོད་ཚུལ། གཟུགས་ལ་
སོགས་པའི་དོན་ཙམ་འཛིན། །དེ་ཡང་གཟུང་འཛིན་དུས་མཉམ་པར། །བར་དུ་མ་སྒྲིབ་ཐུག་ཕྲད་འཛིན། །དེ་ཡིས་རང་ཉིད་མ་རིག་པས།
 རང་གི་ཤེས་པས་ཤེས་པ་རང་ཡུལ་མ་མྱོང་བར་འདོད།  །རང་རིག་མེད་པར་འདོད་པའོ། །
༈ གསུམ་པ་སེམས་བྱུང་གཞིའི་མཚན་ཉིད།  །འཁོར་སེམས་བྱུང་གི་གཞི་འདི་འདུ་བྱེད་ཕུང་པོའི་གྲས་སོ། ། རང་
ཡུལ་ཁྱད་པར་རིག་པར་བཤད། །དེ་ཡང་མངོན་པ་གོང་མ་ལ། །སེམས་བྱུང་ལྔ་བཅུ་རྩ་གཅིག་གསུང་། །འོག་མའི་སྐབས་འདིར་རྫས་སུ་ཡོད། །བཞི་བཅུ་ཞེ་དྲུག་བཏགས་ཡོད་ལྔ། །དེ་ལ་ཀུན་ཏུ་འགྲོ་བ་ལྔ། །ཉམས་སུ་བླངས་བའི་ཚོར་བ་
ཚོར་འདུ་ལྟ་བུ་གཅིག་གི་གཙོ་སེམས་འཁོར་དུ་གསལ་བར་ཡོད་པའི་ཚེ་སེམས་བྱུང་གཞན་རྣམས་མི་གསལ་བར་
བག་ལ་ཞ་བའི་ཚུལ་གྱིས་ཐ་དད་དུ་གནས་པར་འདོད་དགོས། དང་། །དམིགས་པའི་ཡུལ་ལ་སེམས་གཡོ་བ། །མཚན་མར་
འཛིན་པའི་འདུ་ཤེས་དང་། །དོན་དུ་གཉེར་བའི་འདུན་པ་དང་། །གསུམ་འདུས་ཡུལ་ལ་དཔྱོད་པའི་རེག ། ཡུལ་ངེས་ལྔ་ནི་ཆོས་རྣམས་ཀུན། །རབ་ཏུ་འབྱེད་པའི་ཤེས་རབ་དང་། །འདྲིས་པའི་ཡུལ་ལ་མ་བརྗེད་དྲན། ། དམིགས་པ་ལ་གཏན་ཡིད་ལ་བྱེད། །ངེས་པའི་དངོས་པོ་ལ་ངེས་མོས། །དམིགས་པ་རྩེ་གཅིག་པའི་ཏིང་འཛིན། ། སེམས་ཀྱི་ས་མང་པོ་ཞེས་བྱ། །དགེ་བ་ཡི་ནི་ས་མང་བཅུ། །སེམས་དྭངས་པ་ཡིད་དད་པ་དང་། །དགེ་ལ་གོམས་པའི་བག་ཡོད་དང་། །སེམས་ཅན་ལས་རུང་ཤིན་ཏུ་སྦྱང་། །རྩོལ་བ་མེད་པའི་བཏང་སྙོམས་པ།
 འདི་ཚོར་བའི་
བཏང་སྙོམས་དང་མི་གཅིག  །ཡོན་ཏན་ཅན་གུས་ངོ་ཚ་ཤེས། །སྡིག་ལ་འཛེམས་པའི་ཁྲེལ་ཡོད་དང་། །ཟག་བཅས་
ཉོན་མོངས་རྣམས་ལ་འདོད་ཆགས་དབེན། །སེམས་ཅན་རྣམས་ལ་ཞེ་སྡང་མེད། དེ་ལ་སྙིང་བརྩེས་འཚེ་བ་བྲལ། །
དགེ་ལ་སྤྲོ་བའི་བརྩོན་འགྲུས་སོ། །
ཉོན་མོངས་ཆེན་པོའི་ས་མང་དྲུག །དམིགས་པ་མི་ཤེས་རྨོངས་པ་དང་། །མི་དགེར་གོམས་པའི་བག་
མེད་པ། དགེ་ལ་མི་སྤྲོའི་ལེ་ལོ་དང་། །སེམས་མ་དྭང་བའི་མ་དད་པ། །སེམས་མི་གསལ་བའི་རྨུག་པ་དང་། ། སེམས་གཞན་འཕྲོ་བའི་རྒོད་པའོ། །མི་དགེ་བ་ཡི་ས་མང་གཉིས། །ཡོན་ཏན་ཅན་ལ་མ་གུས་པའི། །
མངོན་པ་གོང་
མ་ལས། གཞན་ལས་ཁ་ན་མ་ཐོ་བ་ལ་མི་འཛེམ་པ་ངོ་ཚ་མེད་པ་དང་། རང་ལས་ཁ་ན་མ་ཐོ་བ་ལ་ཁྲེལ་མེད་པ་ལ་འཆད། ངོ་ཚ་མེད་དང་
སྡིག་པ་ལ། །མ་འཇིག་པ་ཡི་ཁྲེལ་མེད་དོ། །ཉོན་མོངས་ཆུང་ངུའི་ས་པ་བཅུ། ། གནོད་པ་བྱས་ལ་ཁྲོ་བ་དང་། ། དེ་ལ་རྒྱུན་པར་འཁོན་དུ་འཛིན། །ཉེས་པ་ཁས་མི་ལེན་པའི་གཡོ། །གཞན་གྱི་ཡོན་ཏན་ལ་ཕྲག་དོག །གཞན་གནོད་མི་བཟོད་འཚིག་པ་དང་། །ཉེས་པ་གསང་བའི་འཆབ་པ་དང་། །ཡོ་བྱད་ནན་འཛིན་སེར་སྣ་དང་། །ཡོན་~9~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཏན་ཅན་འཆོས་པ་ཡི་སྒྱུ། །རིགས་སོགས་ཆེར་ཆགས་རྒྱགས་པ་དང་། །སེམས་ཅན་ཐོད་འཚམས་རྣམ་པར་
འཚེ། །མ་ངེས་པ་ཡི་སྡེ་ཚན་བརྒྱད། །སེམས་རྩིང་པར་གྱུར་རྟོག་པ་དང་། །ཞིབ་པར་བྱེད་པའི་དཔྱོད་པ་དང་། ། སྔར་བྱས་ཡིད་ལ་བཅག་པའི་འགྱོད། །སེམས་རྒྱུད་རང་དབང་མེད་པའི་གཉིད། །སེམས་འཁྲུགས་པ་ཡི་ཁོང་ཁྲོ་དང་། །ཟག་བཅས་ལ་སྲེད་འདོད་ཆགས་དང་། །སེམས་ཁེངས་པ་ཡི་ང་རྒྱལ་དང་། །དམིགས་པ་རྩེ་གཉིས་ཐེ་ཚོམ་མ༑
 ༑འདི་ཡན་ལ་སེམས་བྱུང་རྫས་ཡོད་བཞི་ཅུ་ཞེ་དྲུག་སོང་། དེ་སྟེང་བཏགས་ཡོད་ལྔ་དང་ལྔ་བཅུ་རྩ་གཅིག་གོ། ། བཏགས་ཡོད་ལྔ་ནི་
བདེན་པ་བཞི། །ཤེས་པའི་གཏི་མུག་མེད་པ་དང་། །མི་གཙང་བ་ལ་གཙང་བ་རུ། །བལྟ་བ་ཤེས་བཞིན་མ་ཡིན་པ། ། དོན་དང་མི་མཐུན་པ་རྣམས་ཀུན། །རྣམ་པར་འབྱེད་པའི་ལྟ་བའོ། །གསུམ་ནི་ཤེས་རབ་ཆ་ལས་བཏང་། ། དམིགས་པ་མི་དྲན་བརྗེད་ངེས་ནི། །གོང་གི་དྲན་པའི་ཆ་ལས་བཏགས། །དམིགས་པ་གཞན་དུ་འཕྲོ་བ་ཡི། ། རྣམ་གཡེངས་ཏིང་འཛིན་ཉོན་མོངས་ཅན། །དེ་ནི་ཏིང་འཛིན་ཆ་ལས་བཏགས། །
སེམས་བྱུང་རྣམས་གཙོ་སེམས་ཀྱི་
འཁོར་དུ་འགྲོ་ལུགས་ འདི་དག་རྣམ་ཤེས་དྲུག་པོ་ཡི། །འཁོར་དུ་ཇི་ལྟར་འབྱུང་ཞེ་ན། །ཀུན་འགྲོ་ལྔ་དང་ཡུལ་ངེས་ལྔ། །
དད་སོགས་བཅུ་དང་ཉོན་མོངས་པ། །ཆེན་པོའི་ས་དྲུག་མ་ངེས་པའི། །སྡེ་ཚན་ནང་གི་རྟོག་དཔྱོད་གཉིས། ། ཆགས་སྡང་གཉིས་བཅས་རྣམ་པར་ཤེས། །དྲུག་ཆར་འཁོར་དུ་ཅི་རིགས་འབྱུང་། ། གཞན་རྣམས་ཡིད་ཀྱི་རྣམ་པར་ཤེས། །ཁོ་ནའི་འཁོར་དུ་འབྱུང་བར་བཤད། །དེ་དག་སྡེ་ཚན་གོ་རིམ་ནི།
 སེམས་བྱུང་རྣམས་ཀྱི་སྡེ་ཚན་གོ་རིམ།  །
སེམས་ཀྱི་ས་མང་བཅུ་པོ་ནི། །གཙོ་སེམས་ཐམས་ཅད་ལས་འབྱུང་བས། །ཁྱབ་ཆེས་པས་ན་དང་པོར་བསྟན། ། དགེ་དང་མི་དགེ་ས་མང་པོ། །མཆོག་དམན་རིམ་པས་གཉིས་པ་དང་། །གསུམ་པར་བསྟན་ནོ་ཉོན་མོངས་ཆེ། ། ཆུང་ངུ་ས་མང་རྩ་ཉོན་དང་། །ཉེ་ཉོན་རིམ་པས་བཞི་པ་དང་། །ལྔ་པ་ལ་ནི་བཤད་པའོ། །མ་ངེས་བརྒྱད་པོ་སྡེ་ཚན་ལྔ། །གང་དུ་ཡང་ནི་མ་ངེས་སོ། །
དེ་དག་སྒྲ་དོན་གཙོ་སེམས་དང་། །བདག་རྐྱེན་དབང་པོ་རྣམས་ལ་བརྟེན། ། ཡུལ་རྣམས་སོ་སོར་
དམིགས་པའི་མཐུས། །སེམས་བྱུང་རྣམས་ཀྱང་གཙོ་སེམས་ཀྱི། །བདག་རྐྱེན་ལ་བརྟེན་ཡུལ་དེར་དམིགས། ། བཞི་པ་ལྡན་མིན་འདུ་བྱེད་
ལྡན་པ་མ་ཡིན་པའི་འདུ་བྱེད་ཀྱི་གཞི་ གཞི། །སེམས་དང་སེམས་བྱུང་བཅས་པ་དང་། ། བྱེ་སྨྲ་
རང་གིས་གསུང་པའི་ཆོས་སྐད། མི་མཚུངས་པས་ན་མི་ལྡན་དང་། །ཕུང་པོ་གཞན་དང་འདུས་མ་བྱས། །སེལ་བས་
གཞན་སེལ་གྱི་དོན་གཞན་རྣམས་ཕར་བཅད་དོན། འདུ་བྱེད་ཅེས་པའི་དོན།  །དཔེར་ན་སྲོག་གི་དབང་པོ་བཞིན། །ཐོབ་
དང་མ་ཐོབ་སྐལ་མཉམ་དང་། །འདུ་ཤེས་མེད་སྙོམས་འཇུག་པ་ སོ་སྐྱེ་འཕགས་པས་བསྒོམ་པའི་སྙོམས་འཇུག ། གཉིས། །
སྲོག་དང་སྐྱེ་གནས་རྒ་མི་རྟག །མིང་ཚིག་ཡི་གེའི་ཚོགས་དེ་རྣམས། ། ལུས་སེམས་ལྟ་བུ། དེ་དག་དངོས་ལས་གཞན་~10~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པ་ཡི། །འདུས་བྱས་གྱུར་པའི་རྫས་ཡིན་ནོ། །ལྔ་པ་ འདུས་མ་བྱས་རག་པའི་གཞི་གསུམ་ འདུས་བྱས་མ་ཡིན་པ། །རྟག་
པའི་གཞི་ལ་རྣམ་པ་གསུམ། །དང་པོ་ནམ་མཁའི་མཚན་ཉིད་ནི། །གཟུགས་ཅན་མི་སྒྲིབ་གོ་འབྱེད་པ། །སྣོད་ཀྱི་
འཇིག་རྟེན་ས་ཆུ་རླུང་། །རྟེན་བྱེད་ནུས་པ་རྫས་སུ་འདོད།  བྱེ་སྨྲ་རང་གི་ཆོས་སྐད། ནམ་མཁའི་ཁམས་དང་མི་
མཚུངས་ཏེ། །འདི་ནི་འདུས་མ་བྱས་ཡིན་ལ། །ཅིག་ཤོས་དཀར་ཁུང་ལ་སོགས་པའི། །བུ་གའི་སྟོང་ཆའི་ནམ་མཁར་འཇོག །
དམིགས་སུ་བཀར་བས་གཟུགས་ཀྱི་སྐྱེ་མཆེད་དུ་འགྱུར་བའང་བཤད།  གཉིས་པ་སོ་སོར་བརྟགས་འགོག་གི། །
མཚན་ཉིད་བདེན་བཞི་གང་རུང་ལ། །སོ་སོར་རྟོགས་པའི་ཤེས་རབ་ཀྱིས། །དཔྱད་པའི་བར་ཆད་མེད་པའི་ལམ། ། བྲལ་འབྲས་
སྡུག་བསྔལ་གྱི་རྒྱུ་ཀུན་འབྱུང་ཡིན་པ་ཤེས་ནས་དེ་སྤངས་པས་སྡུག་བསྔལ་འགོག་པ་ལྟ་བུའོ་ འགོག་པ་དེ་ལ་བཤད། །
གསུམ་པ་སོ་སོར་བརྟགས་མིན་འགོག །དཔེར་ན་སྦྱོར་ལམ་བཟོད་པ་ཐོབ། །དེ་ཡི་སྟོབས་ཀྱི་མི་དགེའི་
ལས། །འགོག་པས་ངན་འགྲོར་མི་སྐྱེ་བ། །ལྟ་བུ་རྐྱེན་མ་ཚང་བ་ཡི། །མ་འོངས་འབྲས་བུ་མི་འབྱུང་པའོ། །དེ་ལྟར་ཤེས་བྱའི་གཞི་ལྔ་ནི། །
བྱེ་སྨྲ་རང་ལུགས་ཀྱི་བདེན་གཉིས་བཞག་ཚུལ། བདེན་གཉིས་འཇོག་ཚུལ་གང་ཞེ་ན། །
སེམས་དང་སེམས་བྱུང་མི་ལྡན་པའི། །འདུ་བྱེད་འདུས་མ་བྱས་ཀྱི་གཞི། །རྡུལ་ཕྲན་ཕྱོགས་ཀྱི་ཆ་མེད་ནི། །རིག་པས་དཔྱད་བཟོད་གྲུབ་པའི་རྫས།
 འདི་དངོས་པོ་འདུག་དང་མི་འདུག་ཞེས་དབྱེ་བ་བྱེད་པའི་དོན། འདི་ལ་བྱེ་བྲག་སྨྲ་བས་འདུས་
མ་བྱས་སོགས་ལ་དཔྱད་བཟོད་གྲུབ་པ་དང་། བུམ་པ་སོགས་ལ་མ་གྲུབ་ཞེས་འདོད་པ་ཡིན་ཞེས་པ་སྔགས་འཆང་ལོ་ཙཱ་བ་སོགས་གསུངས།
བཅོམ་གཞིག་བློ་ཡི་གཞིག་ཀྱང་དེར། །འཛིན་བློས་མི་འདོར་དོན་དམ་བདེན།  །བཅོམ་དང་བསལ་ཡང་དེ་ཡི་བློ་འཇུག་པ།
ཕྲ་རབ་རྡུལ་དང་སྐད་ཅིག་སོགས་དོན་དམ་དངོས་རང་མཚན་དོན་དམ་བདེན་པ་ཞེས་འདོད།  སྣང་བ་གཟུགས་ཀྱི་གཞིར་གྱུར་
པའི། །རགས་པ་འཇིག་རྟེན་ན་གྲགས་པའི། །བུམ་པ་ཆུ་ལ་སོགས་པ་དང་། །ཕུང་པོར་བཏགས་པའི་གང་ཟག་སོགས། །རྒྱུ་རྐྱེན་དུ་མ་འདུས་པའི་ཆོས། །རིགས་པས་དཔྱད་བཟོད་མ་གྲུབ་རྫས། །བཅོམ་བློས་གཞིག་ན་དེར་འཛིན་གྱི། །བློ་འདོར་བ་ནི་ཀུན་རྫོབ་བདེན། །འདི་བཞིན་བྱེ་བྲག་སྨྲ་བ་ཡི། །བདེན་པ་རྣམ་གཉིས་འཇོག་ཚུལ་ལ༑ ༑ཀུན་མཁྱེན་བསོད་ནམས་སེང་གེ་ཡི། །དོན་དམ་འཇོག་ཚུལ་ཆད་མཐའ་དང་། །ཀུན་རྫོབ་འཇོག་ཚུལ་རྟག་མཐའ་ལས། །གྲོལ་བས་འཁྲུལ་མེད་གནད་ཡིན་གསུངས། །བྱེ་སྨྲའི་ལུགས་འདིར་ཆོས་ཐམས་ཅད། ། རྫས་ཡོད་དངོས་པོར་ཁས་ལེན་ཏེ། །
འདི་ནི་ནམ་མཁའ་གཟུགས་ཅན་གོ་འབྱེད་རྫས་སུ་ཡོད་ཅེས་དང་། རླུང་ཆུ་ས་ཡི་དཀྱིལ་འཁོར་
རྣམས་ནམ་མཁར་བརྟེན་པ་སོགས་ཀྱིས་དངོས་པོར་ཡང་ཁས་ལེན་པར་སྣང་ངོ་ འདུས་མ་བྱས་གསུམ་རྟག་དངོས་འདོད།  །རྟག་
རྫས་སུའང་འདོད། འདུས་མ་བྱས་གསུམ་དངོས་པོ་དང་རྫས་སུ་འདོད་པ་བྱེ་སྨྲ་ཁོ་ནའོ། ། འདུས་བྱས་ཆོས་ཀུན་དུས་གསུམ་གྱི། །
བསྡུས་ཤིང་རྫས་གྲུབ་ཉིད་དུ་འདོད།  འདས་མ་གཉིས་རྫས་གྲུབ་འདོད་པ་ནི་བྱེ་སྨྲ་ཁོ་ནའོ། །དེ་ནས་ལམ་ལ་ཞུགས་ཚུལ་ནི། དེ་~11~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དག་ལམ་གྱི་སྐྱེ་ཚུལ་ནི། ། མཛོད་ཀྱི་ལུང་ ཚུལ་གནས་ཐོས་དང་བསམ་ལྡན་པས། །བསྒོམ་པ་ལ་ནི་རབ་ཏུ་སྦྱོར། །
མ་ཆགས་འཕགས་རིགས་ཞེས་པའི་དོན། །སེམས་བྱུང་མ་ཆགས་པའི་རང་བཞིན།  གཙོ་བོར་ཟག་བཅས་ལ།  །འདོད་
པ་ཆུང་ཞིང་ཆོས་གོས་དང་། །བསོད་སྙོམས་གནས་མལ་ངན་ངོན་གྱིས། །ཆོག་ཤེས་ཚུལ་ལ་གནས་པ་དང་། །
ཉོན་མོངས་སྤངས་དང་ལམ་བསྒོམ་པར།  འདིར་རྗེ་བཙུན་རིན་པོ་ཆེའི་ལྗོན་ཤིང་ཆེན་མོ་ལས། གང་ཟག་འཇུག་པའི་གོ་རིམ་བཞི་
སྟེ་དང་པོ་ཁོ་ནར་ཚུལ་ཁྲིམས་ལ་གནས་པ་ལ་རབ་དུ་སྦྱོར་རོ། །གཉིས་པ་དེའི་གོང་དུ་གསུང་རབ་ཀྱི་དོན་ཐོས་པར་བྱེད་པས་ཐོས་པ་ལ་
སྦྱོར་རོ། །གསུམ་པ་ཐོས་པ་དེ་བསམ་པས་ཕྱིན་ཅི་མ་ལོག་པར་སེམས་པར་བྱེད་དོ། །བཞི་པ་བསམ་ནས་ཏིང་ངེ་འཛིན་བསྒོམ་པ་ལ་རབ་ཏུ་སྦྱོར་བར་བྱེད་དོ། །ཞེས་སོགས་དང་། ཡང་ལྗོན་ཤིང་ཆེན་མོ་ལས། དེ་ལ་ཐོས་བསམ་གནས་ནི་ཞི་གནས་དང་ལྷག་མཐོང་གི་རྒྱུ་ཚོགས་པ་ཡིན་པས། དེ་སྔོན་དུ་སོང་ནས་ཞི་གནས་སྒྲུབ་པ་དང་། ལྷག་མཐོང་བསྐྱེད་པའོ། །དང་པོ་བསྒོམ་པ་ལ་འཇུག་པ་ན། མི་དགེ་བའི་རྣམ་པར་རྟོག་པ་སོགས་ཐག་བསྲིང་ནས་བསྒོམ་མོ། །དེ་ཡང་འདོད་ཆགས་ནས་ཆེ་ན་མི་སྡུག་པ་ནས། དང་པོ་བསྒོམ་ལ་རྣམ་པ་རྟོག་པ་ཤས་ཆེ་ན་བགྲང་བ་དང་། རྗེས་སུ་རྟོག་པ་རླུང་ནས་དང་པོར་བསྒོམ་པ་ཡིན་ཏེ། མཛོད་ལས། དེ་ལ་འཇུག་པ་མི་སྡུག་དང་། དབུགས་འབྱུང་རྔུབ་པ་དྲན་པ་ཡི། ཉོན་མོངས་རྣམ་རྟོག་ལྷག་རྣམས་ལ། ཞེས་གསུང་པའོ། །དེ་ལྟར་རྣམ་པ་གཉིས་ཀྱི་ཞི་གནས་གྲུབ་ནས། དེ་ནས་ལྷག་མཐོང་བསྐྱེད་པར་བྱ་བའི་ཕྱིར་ལམ་ལྔ་ལ་འཇུག །
མངོན་པར་དགའ་དེས་ཞི་གནས་དང་། །ལྷག་མཐོང་རྣལ་འབྱོར་རྣམ་པ་གཉིས། །དང་པོ་འདོད་ཆགས་
ཤས་ཆེ་ན།  ཞི་གནས།  །གཉེན་པོར་ རྣམ་པར་བསྔོས་པ་སོགས་ མི་སྡུག་པ་བསྒོམ་ འདིར་གསུང་ངག་སྐབས་སྣང་གསུམ་ལ་མེ་
ཏོག་སྔོན་པོ་ལ་སེམས་འཛིན་གྱི་དོན་དང་མཚུངས་པར། ཉན་ཐོས་ཀྱི་ཐོག་མར་ཞི་གནས་བཙལ་བའི་སྐབས་སུ་འདོད་ཆགས་ཀྱི་རྟོག་པ་བྱུང་དུས་ལུས་དེ་མི་གཙང་བ་བསྔོས་པ་འབུའི་གཡེང་ས་སོགས་བསྒོམ་པས་འདོད་ཆགས་ཀྱི་རྟོག་པ་ལྡོག་པ་དང་། ཡང་དབུགས་ཕྱི་ནང་རྒྱུ་
བ་ལ་སེམས་གཏད་པ་སོགས་ཀྱི་སེམས་ནང་དུ་གནས་ཐབས་ཁོ་ན་ལ་འབད་པས་ཞི་གནས་སྐྱེ་བའོ། །
མོ།  །རྣམ་རྟོག་ཤས་ཆེར་
གྱུར་པའི་གཉེན། །དབུགས་འབྱུང་རྔུབ་ལ་དྲན་པ་འཇོ ག།འདི་གཉིས་བྱེ་སྨྲའི་གཞུང་མཛོད་རྩ་བ་རང་གི་དགོངས་པ་ཡིན།
ཞེ་སྡང་ འདི་སོགས་གཞུང་གཞན་ལས་འབྱུང་ གཉེན་པོ་བྱམས་པ་དང་། །གཏི་མུག་གཉེན་པོར་རྟེན་འབྲེལ་ལམ། །
བསྒོམ་ཞེས་གཞུང་གཞན་ལས་གསུངས་སོ། །གཉིས་པ་ལྷག་མཐོང་རྣལ་འབྱོར་ལ། །སྤང་བྱའི་གཉེན་པོར་
གྱུར་པའི་ལམ། །ཐམས་ཅད་མདོར་ན་བཞི་རུ་བསྡུ།  སློབ་ལམ་བཞི། །དེ་ཡང་རང་གི་མཇུག་ཐོག་ཏུ། །བར་ཆད་
མེད་པའི་ལམ་བསྐྱེད་བྱེད། །ལམ་ནི་སྦྱོར་བའི་ལམ་ཡིན་ཏེ། །དེ་ཡང་མཐོང་ལམ་ལ་སྦྱོར་ལམ། །དྲོད་དང་རྩེ་མོ་བཟོད་པ་གསུམ། །འཇིག་རྟེན་ཆོས་མཆོག་བཞི་ལས་འདིར། །ཕྱི་མ་
འདི་རང་སྟོན་གྱི་བཞེད་པ་ཡིན་གསུངས། ཉིད་
ནི་གཙོ་བོར་འདོད། །སྤང་བྱ་སྤངས་ཏེ་བར་ཆད་མེད། །བར་ཆད་ལས་གྲོལ་རྣམ་གྲོལ་ལམ། །དེ་ཕྱིན་ཁྱད་པར་~12~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལམ་ཡིན་ནོ། །གཞན་ཡང་ཞི་གནས་སྔོན་སོང་གི །ཚོགས་ཀྱི་ལམ་ནི་ཆུང་ངུའི་སྐབས། །དྲན་པ་ཉེར་གཞག་
བཞི་བསྒོམ་སྟེ། །དེ་ཡང་རིམ་བཞིན་རང་རང་གི །དམིགས་པ་གཟུགས་ ཕྱི་སྣོད་རི་རབ་སོགས་དང་ནང་སེམས་ཅན་གྱི་
ལུས་ཕུང་གི་བསྡུས་ལུས། །ཚོར་བ་རྣམ་ཤེས་ཕུང་པོ་སེམས། །དེ་ལས་ འདུ་ཤེས་འདུ་བྱེད་འདུས་མ་བྱས་ གཞན་པའི་
ཆོས་རྣམས་ལ། །དམིགས་ནས་རང་རང་ ལུས་ཚོར་སེམས་ཆོས་རྣམས་རང་རང་སོ་སོའི་མཚན་ཉིད་ མཚན་ཉིད་དང་། །
འདུ་བྱས་མི་རྟག་ཟག་བཅས་རྣམས།  འདུས་བྱས་སྤྱི་ཡི་མཚན་ཉིད ། །སྡུག་བསྔལ་ལ་སོགས་སྤྱིའི་མཚན་ཉིད། །གཉིས་
ལ་ཡོངས་སུ་བརྟགས་ཏེ་བསྒོམ།  འདི་ནས་བཟུང་དམིགས་པ་རྣམ་བདེན་པ་བཞི་ནང་གསེས་ཕྱེ་བའི་བཅུ་དྲུག་པོ་དེ་ཀ་ཡིན་འདུག་
ཅིང་། དེ་ཡང་འཁོར་བའི་སྡུག་བསྔལ་དང་། དེའི་རྒྱུ་ཀུན་འབྱུང་ལས་དང་། ཉོན་མོངས་པ་ལས་བྱུང་བ་ཞིབ་པར་སྒྲོ་འདོགས་ཆོད་པའི་ལམ་
དང་འགོག་པ་ཞར་བྱུང་དུ་ངེས་ཤིང་སོ་སོའི་ནང་གསེས་བཅུ་དྲུག་པོའི་རྒྱུ་མཚན་རྗེས་སུ་འབྱུང་བ་ནི་སྦྱོར་ལམ་བཟོད་པ་ནས་བཟུང་སྟེ་རིམ་གྱིས་མངོན་གྱུར་དང་། མངོན་གྱུར་གྱི་ནུས་པ་ཐོབ་པས་གསུངས་ཤིང་། ཐོས་བསམ་གྱིས་སྒྲོ་འདོགས་བཅད་པ་དང་བསྒོམ་པ་ཉམས་ལེན་
འདི་ནས་བཟུང་བདེན་བཞི་ཁོ་ནའོ།
།དྲན་པ་ཉེར་གཞག་ངོ་བོ་ནི། །ཐོས་བསམ་བསྒོམ་པའི་ཤེས་རབ་གསུམ། །གང་
རུང་ཁོ་ན་ལས་འབྱུང་ངོ་། །ཚོགས་ ཡང་དག་སྤོང་བཞི་ ལམ་འབྲིང་པོར་ ཡང་དག་སྤོང་བཞི། འདི་མངོན་པའི་གཞུང་དངོས་
བསྟན་ཡིན། ལྗོན་ཤིང་རྩ་འགྲེལ་ལས་ནི། ཚོགས་ལམ་དུ་དྲན་པ་ཉེར་གཞག་བཞི། སྦྱོར་ལམ་དྲོད་ལ་ཡང་དག་སྤོང་བཞི། རྩེ་མོ་རྫུ་འཕྲུལ་
རྐང་བཞི། བཟོད་པར་དབང་པོ་ལྔ། ཆོས་མཆོག་སྟོབས་ལྔ། མཐོང་ལམ་འཕགས་ལམ་ཡན་ལག་བརྒྱད། བསྒོམ་ལམ་བྱང་ཆུབ་ཡན་ལག་
བདུན་དུ་བཞེད། སྡུག་པ་སྤོང་། །སྐྱེ་རུ་མི་འཇུག་ཐབས་ལ་འབད། །དགེ་བ་སྤེལ་ཞིང་སླར་བསྐྱེད་པའི། །བརྩོན་
འགྲུས་གཙོ་བོར་གྱུར་པའོ། །ཚོགས་ལམ་ཆེན་པོར་དགེ་ལ་འདུན། །སྤྲོ་བའི་བརྩོན་འགྲུས་ཡིད་ལ་སེམས། །
དགེ་ལ་སྤྱོད་པའི་ཏིང་ངེ་འཛིན། །གཙོར་གྱུར་རྫུ་འཕྲུལ་རྐང་པ་བཞི། །དེ་དག་ལས་བྱུང་ཡོན་ཏན་གྱི། །ཚོགས་ལམ་མཐར་ཕྱིན་ཟག་མེད་ཀྱི། །ཡེ་ཤེས་མེ་སྐྱེའི་སྔ་ལྟས་དྲོད།
 སྦྱོར་ལམ་དྲོས།  །དམིགས་པ་བདེན་བཞིའི་སྤྱོད་
ཡུལ་ཅན། །རྣམ་པ་མི་རྟག་སོགས་བཅུ་དྲུག  །རེ་རེར་བཞི་ཚན་ཕྱེད་བས་སྡུག་བསྔལ་མི་རྟག་སྟོང་དང་བདག་མེད་སོགས་བཅུ་དྲུག །
དེ་ལའང་ཆེ་འབྲིང་ཆུང་གསུམ་ཡོད། །
མཐར་ཕྱིན་སྦྱོར་ལམ་རྩེ་མོ་སྐྱེ། །རྩེ་མོའི་མིང་དོན་དགེ་བ་ཡི། །རྩ་བ་གཡོ་བ་རྣམས་ཀྱི་རྩེ། །གཡོ་བའི་
དོན་ནི་རྩེ་མོ་ཡི། །ཆུང་འབྲིང་མན་དུ་དགེ་རྩ་ལ། །ཉམས་པ་འབྱུང་སྲིད་དེ་ཡིས་སོ། །རྩེ་མོའི་དམིགས་རྣམས་དྲོད་དང་འདྲ། །དབྱེ་བ་ཆེ་འབྲིང་ཆུང་གསུམ་ཡོད། །དད་སོགས་དབང་པོ་ལྔ་བསྒོམ་སྟེ།
 དྲོད་རྩེ་གཉིས་ཆར་དུ།  །
དྭངས་འདོད་ཡིད་ཆེས་དད་པ་དང་། །དགེ་ལ་སྤྲོ་བའི་བརྩོན་འགྲུས་དང་། །དེ་ཡི་དམིགས་པ་མ་བརྗེད་དྲན། ། དེ་ལ་རྩེ་གཅིག་ཏིང་འཛིན་བརྟན། །བླང་དོར་གནས་ཤེས་ཤེས་རབ་ཀྱི། །དབང་པོ་ལྔ་ཡིས་བསྒོམ་པའོ། །དེ་~13~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ནས་སྦྱོར་ལམ་བཟོད་པ་སྐྱེ། །དགེ་རྩ་ཡོངས་སུ་མི་ཉམས་པའི། །སྒོ་ནས་བདེན་པ་ལ་ཆེར་བཟོད།  །སྤང་བྱས་
བཅོམ་མི་ཐུབ་པའི་ནུས་པ་ཐོབ་པ་ལ་བཤད། དེ་ན་བཟོད་པ་ཞེས་བྱའོ། །དེ་ལ་ཆེ་འབྲིང་ཆུང་གསུམ་ཡོད། །ཆུང་འབྲིང་
གཉིས་ཀྱི་དམིགས་རྣམས་ནི། །རྩེ་མོ་དང་འདྲ་བཟོད་ཆེན་གྱིས། །འདོད་པའི་སས་བསྡུས་སྡུག་བསྔལ་གྱི། །
བདེན་པ་ཁོ་ནའི་ཡུལ་ཅན་ཡིན། ། བཟོད་ཐོབ་ངན་སོང་ཡང་མི་འགྲོ་ཞེས་པ་འདི་ཡི་སྐབས་སོ། ། དེ་ནས་སྦྱོར་ལམ་ཆོས་ཀྱི་
མཆོག །དེ་ཡི་མིང་དོན་འཇིག་རྟེན་གྱི། །ཆོས་ཀྱི་མཆོག་ཏུ་གྱུར་པས་སོ། །དེ་ལའང་ཆེ་འབྲིང་ཆུང་གསུམ་ཡོད། ། དམིགས་རྣམས་བཟོད་ཆེན་དང་འདྲའོ། །སྐབས་དེར་དད་བརྩོན་དྲན་ཏིང་འཛིན། །ཤེས་རབ་དེ་དག་ཁྱད་པར་དུ༑ ༑འཕགས་ཏེ་མི་མཐུན་ཕྱོགས་འཇོམས་པའི། །མཐུ་དང་ལྡན་པའི་སྟོབས་ལྔས་བསྒོམ། །
དྲོད། རྩེ། བཟོད།
ཆོས་བཞི་ལ་ངེས་འབྱེད་ཆ་མཐུན་བཞི་ཞེས་གསུང་། ངེས་འབྱེད་ཆ་མཐུན་ཐམས་ཅད་ལ། །དམིགས་པ་བདེན་བཞིའམ་
སྡུག་བསྔལ། ། བཞི་ཀའི་གནད་དོན་གྱིས་ཚང་ བདེན་པར་དམིགས་ནས་དེའི་རྣམ་པ། །མི་རྟག་ལ་སོགས་བཅུ་དྲུག་
གམ། །ཇི་ལྟར་རིགས་པའི་རྣམ་པ་ཅན།  །ཆོས་མཆོག་གི་མཇུག་ཐོག་ནས་འདོད་ཁམས་ཀྱི་སྡུག་བསྔལ་ལ་དམིགས་པ་ཆོས་
བཟོད་ཆོས་ཤེས་ནས་བཟུང་། སྐད་ཅིག་མ་བཅོ་ལྔ་སྐྱེད། བཅུ་དྲུག་པས་སྒོམ་ལམ་ཟིན། ཆོས་བཟོད་ཀྱི་གོ་དོན་ནི་སྤོང་བྱ་དེ་ཡི་བརྫེ་མི་
ནུས་པ། ཆོས་ཤེས་ནི་སྤང་གཉེན་གྱི་རྒྱུ་མཚན་ཇི་བཞིན་ཤེས་པ། དེ་ཡི་རྗེས་དེ་ལས་ཅུང་ཕྲ་བ་ཁམས་གོང་མ་ལ་དེ་ལྟར་འབྱུང་བ་ལ་རྗེས་
བཟོད་རྗེས་ཤེས་འདོད་པའི་གོ་དོན་ནོ། ། ཤེས་རབ་གཙོ་བོར་གྱུར་པ་ཡིན། །དེ་ཡི་འཁོར་དུ་རྗེས་འབྲང་བའི།  །དེ་རྣམས་
ཀྱི་སྐབས་དྲན་པ་ཉེར་གཞག་ནས་བཟུང་ཕུང་པོ་ལྔ་ལ་ཆེད་དུ་དམིགས་པར་འགྲོ་ཞིང་འདི་ཡན་ནས་སྤོང་བྱ་རག་པ་རྣམས་སྤོང་རྗེས་དེར་དམིགས་པའང་ཇེ་ཕྲ་ལ་འགྲོ་བས་འདིར་ཕུང་པོ་ལྔ་པོ་ཞེས་འདི་ཀུན་ཁྱེན་རྗེས་དམིགས་བསལ་གནང་བའོ། །
ཕུང་པོ་ལྔ་ཡོད་སྦྱོར་
ལམ་གྱི། །རྟེན་གྱུར་པ་ཡི་ས་ཟག་བཅས། །མཐོང་ལམ་རྟེན་གྱུར་ས་ཟག་མེད། །ཡིན་པའི་རྣམ་དབྱེ་བཅས་
པའོ། །
༈ དེ་ནས་འཕགས་ལམ་བསྒོམ་ཚུལ་ནི། །མཐོང་བའི་ལམ་དུ་བྱང་ཆུབ་ཀྱི། །ཡན་ལག་བདུན་བསྒོམ་
འཕགས་ལམ་གྱི།  འདི་མངོན་པ་རང་རྐང་ལ། བྱང་ཆུབ་ཡན་ལག་ལམ་ཡན་ལག ཞེས་དངོས་སུ་བསྟན། ལྗོན་ཤིང་ལ་མཐོང་ལམ་
ཡན་ལག་བདུན་དང་། སྒོམ་ལམ་ཡང་ཡན་ལག་བརྒྱད་གསུང་། །ཡན་ལག་བརྒྱད་པོ་མཐོང་དང་བསྒོམ། །གཉིས་ཆར་
བསྒོམ་པར་བྱ་བ་བཤད། །གཙོ་བོ་མཐོང་བའི་ལམ་དུ་ནི། །མངོན་དུ་བྱེད་པའི་ནུས་ཐོབ་ནས། །བསྒོམ་པའི་ལམ་དུ་མངོན་དུ་གྱུར། །མི་སློབ་ལམ་དུའང་དེ་ལྟར་བསྟན། །དགེ་བའི་དམིགས་པ་མ་བརྗེད་པའི། །དྲན་པ་ཡང་དག་བྱང་དོར་གྱི། །ཆོས་རབ་རྣམ་འབྱེད་དགེ་བ་ལ། །སྤྲོ་བའི་བརྩོན་འགྲུས་ཟག་མེད་ཀྱི། །དགའ་བ་ལུས་སེམས་ལུས་སུ་རུང་། །ཤིན་སྦྱངས་ལྷུན་གྱིས་གྲུབ་པ་ཡི། །
རྩོལ་བས་དོར་བ་མ་ཡིན་པ་ བཏང་སྙོམས་དམིགས་པ་ལ་~14~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སེམས་འཇོག །ཏིང་འཛིན་བྱང་ཆུབ་ཡན་ལག་བདུན། །བདེན་བཞི་མངོན་སུམ་ཤེས་པ་ཡི། །ཡང་དག་ལྟ་བ་
ཡང་དག་པའི། །ཀུན་ནས་སློང་བའི་རྟོག་པ་དང་། །བདེན་པར་སྨྲ་བའི་ཡང་དག་ངག །མི་དགེ་སྤངས་པའི་ཡང་དག་ལས། །ལོག་འཚེ་སྤང་བའི་ཡང་དག་འཚོ། །དགེ་ལ་སྤྲོ་བའི་ཡང་དག་རྩོལ། །དམིགས་པ་མ་བརྗེད་ཡང་དག་དྲན། །རྩེ་གཅིག་ཡང་དག་ཏིང་ངེ་འཛིན། །འཕགས་ལམ་ཡན་ལག་བརྒྱད་ཉིད་དོ། །དེ་ལྟར་བྱང་ཆུབ་ཕྱོགས་ཀྱི་ཆོས། །སྡེ་ཚན་བདུན་ལས་དང་པོ་ལྔ།
 དྲན་བཞི། སྤོང་བཞི། རྐང་བཞི། དབང་ལྔ། སྟོབས་ལྔ། །ཟག་བཅས་
ཟག་མེད་གཉིས་ཀ་དང་། ། བྱང་ཆུབ་ཡན་ལག་བདུན་འཕགས་ལམ་བརྒྱད་ ཕྱི་མ་གཉིས་ནི་ཟག་མེད་དོ། །
དེ་ལྟར་ལམ་ལྔ་བཤད་པའི་སྐབས། །མཐོང་བའི་ལམ་ལ་སྐད་ཅིག་མ། །བཅོ་ལྔ་སྦྱོར་ཚུལ་འདི་ལྟར་ཏེ། །
སྦྱོར་ལམ་ཆོས་མཆོག་མཇུག་ཐོག་ཏུ། །འདོད་པའི་སྡུག་བསྔལ་ལ་དམིགས་པའི། །ཆོས་བཟོད་དང་ནི་ཆོས་ཤེས་སྐྱེ། །དེ་ཡི་རྗེས་སུ་ཁམས་གོང་གི། །སྡུག་བསྔལ་ལ་དམིགས་རྗེས་བཟོད་དང་། །རྗེས་ཤེས་སྐྱེ་ཞིང་རྣམ་པ་ནི༑ ༑སྡུག་བསྔལ་བདེན་པར་སྐྱེ་བ་དང་།
 སེམས་ཅན། ཁམས་གསུམ་ སྐྱེ་གནས་སྡུག་བསྔལ་རྣམས་པ་གསུམ།  སྡུག་
བསྔལ། འགྱུར། འདུ་བྱེད། །ཕྲད་བྲལ་འགྱུར་དང་རེ་བ་མེད། །སྐྱེ་རྒ་ན་དང་འཆི་བ་སྟེ། ། སྡུག་བསྔལ་བདེན་པའི་ཁྱད་ཆོས་
བཞི་འདི་གོ་རིམ་དང་ཚིག་དོན་ལྗོན་ཤིང་ཆེན་མོ་ལས་གསུང་བ་ཉིད་དོ་ གསུམ་མམ་བརྒྱད་ཀྱིས་སྡུག་བསྔལ་བ། །གཏན་དུ་མ་
ཡིན་མི་རྟག་པ། ། སྡུག་བསྔལ་ཟ་བ་པོའམ་མྱོང་བ་པོ་རང་ལས་གཞན་མེད་པས་སྡུག་བསྔལ་བདེན་པའི་ ནང་གི་སྐྱེས་བུ་དང་བྲལ་
སྟོང་། །འདོད་དགུར་བྱེད་མེད་བདག་མེད་པའོ། །དེ་བཞིན་འདོད་པའི་ཀུན་འབྱུང་ལ། །དམིགས་པའི་ཆོས་བཟོད་ཤེས་གཉིས་དང་། །ཁམས་གོང་རྗེས་བཟོད་རྗེས་ཤེས་གཉིས། །སྐྱེ་ཞིང་མཚན་ཉིད་ཀུན་འབྱུང་བདེན། ། དེར་སྐྱེའི་རྒྱུ་གྱུར་ལས་ཉོན་མོངས། །འོང་བའི་ཚུལ་གྱིས་ན་རྒྱུའོ། །
སླར་ཡོང་རྒྱུའི་རྒྱུ། ཀུན་འབྱུང་ཁྱད་ཆོས་བཞི་འདིའང་
ལྗོན་ཤིང་ཆེན་མོ་ལས་གསུང་བ་ཉིད་དོ། ། མ་འོངས་འབྲས་འབྱུང་ཀུན་འབྱུང་ངོ་། །འཕེལ་བྱེད་པས་ན་རབ་སྐྱེའོ། །སོ་
སོར་འབྲང་བའི་དོན་གྱིས་རྐྱེན། །དེ་བཞིན་འདོད་པའི་སྡུག་བསྔལ་གྱི། །འགོག་པ་ལ་དམིགས་ཆོས་བཟོད་དང་། །ཆོས་ཤེས་ཁམས་གོང་གི་བཟོད་ཤེས། །གཉིས་སྐྱེ་མཚན་ཉིད་འགོག་པའི་བདེན། །སྡུག་བསྔལ་རྒྱུར་བཅས་འགག་གྱུར་པ། །
འགོག་པ་ཞི་བ་གཉིས་ལྗོན་ཤིང་ཆེན་མོ་ཇི་ལྟ་བ། རྒྱུ་འབྲས་འབྲེལ་ཞིག་ཕྱིར་འགོག་པ། །སྐྱེ་
གནས་འཇིག་བྲལ་ཞི་བ་སྟེ། ། ལྗོན་ཆེན་ལས། དགེ་བའི་ཕྱིར་གྱ་ནོམ་པ་ ཟག་མེད་དགེ་བ་གྱ་ནོམ་པ། །འཁོར་བ་ལས་
ཐར་ངེས་འབྱུང་ངོ་།  །
ཡིད་བརྟན་པའི་མཆོག་མིན་པས་ངེས་པར་འབྱུང་བ་ཞེས་གསུང་། དེ་བཞིན་འདོད་པའི་སྡུག་བསྔལ་གྱི། །གཉེན་པོ་ལམ་
ལ་དམིགས་པ་ཡི། །ཆོས་བཟོད་ཆོས་ཤེས་ཁམས་གོང་གི། །རྗེས་བཟོད་དང་ནི་རྗེས་ཤེས་སྐྱེ། །མཚན་ཉིད་~15~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལམ་གྱི་བདེན་པ་ནི། །གོང་གི་འགོག་པ་ཐོབ་བྱེད་ལམ། །སྡུག་བསྔལ་སྡུག་བསྔལ་དུ་ཤེས་ཤིང་། །ཀུན་འབྱུང་
སྤང་བར་བྱ་བ་ཤེས། །འགོག་པ་མངོན་དུ་བྱ་བར་ཤེས། །ལམ་ལ་བརྟེན་ཤེས་རྣམ་བཞིར་བདེན། ། ལམ་བདེན་ཁྱད་
ཆོས་བཞི་འདི་ལྗོན་ཤིང་ཆེན་མོ་ཇི་ལྟ་བ་སོགས་ ལམ་ངན་གཉེན་པོར་གྱུར་པས་ལམ། །རིག་མིན་འཇོམས་བྱེད་རིག་པའོ། །
མྱ་ངན་ལས་འདས་པ་ཡི་གྲོང་། །མི་འགལ་ཕྱིར་ན་སྒྲུབ་པའོ། །སྲིད་པ་ཐམས་ཅད་འཇོམས་པ་ཡི། །གཉེན་པོའི་ཕྱིར་ན་ངེས་འབྱིན་པའོ། །དེ་ཡང་སྡུག་བསྔལ་ཆོས་བཟོད་ནས། །ལམ་གྱི་རྗེས་བཟོད་པར་བཅོ་ལྔ། །དེ་དག་ཐམས་ཅད་མཐོང་ལམ་ཡིན། །སྡུག་བསྔལ་ཆོས་བཟོད་ལ་སོགས་བརྒྱད། །བདེན་དོན་གསར་མཐོང་ཡོད་པའི་ཕྱིར། །བར་ཆད་མེད་པའི་ལམ་ཡིན་ནོ། །
ཤེས་པ་བདུན་ལ་གསར་མཐོང་རེ། །མེད་ཀྱང་ལམ་གྱི་རྗེས་བཟོད་ལ། །གསར་མཐོང་ཡོད་ཕྱིར་ཤེས་
བདུན་ཀྱང་། །རྣམ་གྲོལ་ལམ་དུ་བཞག་པའོ། །བཅུ་དྲུག་ལམ་གྱི་རྗེས་ཤེས་ནི། །མཐོང་ཟིན་གོམས་པར་བྱེད་པའི་ཕྱིར། །བསྒོམ་པའི་ལམ་དུ་བཞག་པའོ། །དེ་ལྟའི་མཐོང་ལམ་སྤང་བྱ་ལ། །འདོད་པའི་སྡུག་བསྔལ་མཐོང་སྤང་ནི། །འདོད་ཆགས་ཁོང་ཁྲོ་ང་རྒྱལ་དང་། །མ་རིག་ཐེ་ཚོམ་འཇིག་ཚོགས་ཀྱི། །ཕུང་པོ་ལྔ་ལ་བདག་བདག་གིར། །ལྟ་དང་དེ་བཞིན་རྟག་ཆད་
འཇིག་ཚོགས་ལྟ་བ་ མཐར། །འཛིན་དང་རྒྱུ་འབྲས་མེད་ལྟ་བ་ ལོག་ལྟ། །དེ་སོགས་
དམན་ལ་མཆོག་ཏུ་ མཆོག་འཛིན་ ལྟ། །ཚུལ་ཁྲིམས་བརྟུལ་ཞུགས་མཆོག་རློམ་ འཛིན་ལྟ།  །འདོད་པའི་ཀུན་འབྱུང་
མཐོང་སྤང་ལ། །འདོད་ཆགས་ཁོང་ཁྲོ་ང་རྒྱལ་དང་། །མ་རིག་ཐེ་ཚོམ་ལོག་པར་ལྟ། །མཆོག་འཛིན་ལྟ་བ་དང་བཅས་བདུན། །འདོད་པའི་འགོག་པའི་མཐོང་སྤང་ནི། །སྔ་མ་དང་འདྲ་འདོད་པ་ཡི། །ལམ་གྱི་མཐོང་སྤང་དེ་ཡི་ཁར། །ཚུལ་ཁྲིམས་བརྟུལ་ཞུགས་མཆོག་འཛིན་བསྣན། །དེ་དག་ཀུན་སྡོམ་འདོད་པ་ཡི། །ཕྲ་རྒྱས་སུམ་ཅུ་རྩ་གཉིས་ཡོད། །དེ་བཞིན་གཟུགས་ཁམས་གཟུགས་མེད་ཀྱི། །སས་བསྡུས་སྡུག་བསྔལ་མཐོང་སྤང་ལ། ། ཁོང་ཁྲོ་མེད་པས་དགུ་རེ་འབྱུང་། །ཀུན་འབྱུང་འགོག་པའི་མཐོང་སྤང་ལ། །དྲུག་རེ་འབྱུང་ཞིང་ལམ་མཐོང་སྤང་། ། བདུན་རེ་ཡོད་པས་ཁམས་གོང་མ། །གཉིས་ཀྱི་མཐོང་སྤང་ལྔ་བཅུ་དྲུག །བསྒོམ་ལམ་རྣམ་གཉིས་གསུང་པ་ནི། ། ཟག་བཅས་འཇིག་རྟེན་པའི་བསྒོམ་ལམ། །མིང་མཚུངས་ཙམ་ལས་ལམ་དངོས་མིན། །ཟག་མེད་འཇིག་རྟེན་འདས་པ་ཡི། །བསྒོམ་ལམ་ལམ་ལྔའི་ནང་ཚན་གྱི། །བསྒོམ་སྤང་དངོས་གཞིའི་གཉེན་པོའོ། །འདོད་པའི་སས་བསྡུས་བསྒོམ་སྤང་ནི། །འདོད་ཆགས་ཁོང་ཁྲོ་ང་རྒྱལ་དང་། །མ་རིག་པ་དང་བཅས་པའི་གཞི། །གཟུགས་ཁམས་གཟུགས་མེད་སས་བསྡུས་པའི། །བསྒོམ་སྤང་ཁོང་ཁྲོ་མ་གཏོགས་པའི། །གསུམ་རེ་འབྱུང་ཞིང་མཐོང་བསྒོམ་གཉིས། །སྤང་བྱ་ཐམས་ཅད་བསྡམས་པ་ཡིས། །ཕྲ་རྒྱས་དགུ་བཅུ་རྩ་བརྒྱད་དོ། །~16~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དེ་ན་མི་སློབ་པ་ཡི་ལམ། །རྡོ་རྗེ་ལྟ་བུའི་ཏིང་འཛིན་གྱི། །མཇུག་ཐོག་རྣམ་པར་གྲོལ་བའི་ལམ། །འཕགས་
ལམ་ཡན་ལག་བརྒྱད་པོ་དང་། །ཉོན་མོངས་ཟག་པ་གཏན་ནས་ཟད། །སླར་ཡང་མི་སྐྱེ་པ་སྟེ་བཅུ། ། ཡང་དག་
རྣམ་པར་གྲོལ་བ་དང་། །དེ་བཞིན་ཟག་པ་ཟད་པ་དང་། །སླར་ཡང་མི་སྐྱེས་ཤེས་པ་ཡི། །ཡང་དག་པ་ཡི་ཤེས་པ་སྟེ༑ ༑ཡན་ལག་བཅུ་དང་ལྡན་པའོ། །དེ་ནས་གང་ཟག་དབྱེ་བ་ལ། །ཉན་ཐོས་རང་རྒྱལ་སངས་རྒྱས་ཀྱི། །རིག་མ་ཅན་གསུམ་ལས་ཉན་ཐོས་ནི། །རང་ཉིད་གཅིག་པུ་འཁོར་བ་ལས། །ཐར་བར་སེམས་བསྐྱེད་མཐོང་ལམ་དུ། ། སྡུག་ཀུན་གཉིས་ལ་ཡིད་འབྱུང་
སྤང་བླང་རྒྱུ་མཚན་ཇི་བཞིན་ངེས་པ་མཐར་ཕྱིན་པ་ དང་། །བསྒོམ་པའི་ལམ་དུ་ཆགས་པ་
སྲིད་པར་བྲལ། །འཁོར་བ་ཉོན་མོངས་པ་ལས་རྣམ་གྲོལ་བའི། །བསམ་པས་ཉན་ཐོས་སྡེ་སྣོད་ལ། །དམིགས་ནས་
མྱ་ངན་འདས་མཐའ་དང་། །རྗེས་སུ་མཐུན་པའི་ལམ་བསྒྲུབ་པས། །ཁམས་སུ་འདོད་ཆགས་དང་བྲལ་ཏེ། །ལུས་ཞིག་ཚོར་བ་བསིལ་བར་གྱུར། །འདུ་ཤེས་འགག་ཅིང་འདུ་བྱེད་ཞིག །རྣམ་པར་ཤེས་པ་ནུབ་གྱུར་པ། །འདི་འདྲ་འདིས་ནི་སྡུག་བསྔལ་ཐར། །ཞེས་པའི་མཚན་ཉིད་ཅན་གྱི་ནི། །མྱ་ངན་འདས་པ་མངོན་བྱེད་འདོད། །དེ་ལྟར་ཉན་ཐོས་འབྲས་བུ་ནི། །བརྩོན་འགྲུས་མྱུར་བས་ཚེ་གསུམ་ལ། །
འབྲས་བུ་ལ་ཡུན་ཐུང་བ་ནི་ཐོབ་བྱ་ཅུང་དམན་པའོ། །
བུལ་བ་ལ་ནི་ངེས་མེད་བཤད། །རང་རྒྱལ་རིགས་ནི་རང་བཞིན་གྱི། །ཉོན་མོངས་ཆུང་བས་འདུ་འཛི་ལ། ། མི་དགའ་གཅིག་པུ་ལ་དགའ་ཞིང་། །སྙིང་རྗེ་ཆུང་བས་གཞན་དོན་ལ། །མི་སེམས་སློབ་དཔོན་མེད་པ་དང་། ། འགྲན་ཟླ་མེད་པར་བྱང་ཆུབ་འདོད། །འཁོར་བར་ཡིད་འབྱུང་མཐོང་ལམ་གྱི། །འདོད་ཆགས་དང་བྲལ་བསྒོམ་ལམ་གྱི། །ཉོན་མོངས་པ་ལས་གྲོལ་བ་དང་། །ཉན་ཐོས་སྡེ་སྣོད་ལ་དམིགས་ནས། །སངས་རྒྱས་མི་བཞུགས་པའི་ཞིང་དུ། །སྔར་བཤད་བཞིན་གྱི་མཚན་ཉིད་ཀྱི། །བྱང་ཆུབ་མངོན་དུ་བྱེད་པར་བཤད། །
དེ་ཡང་དབང་པོ་རྣོན་པོ་སྟེ། །བསེ་རུ་བསྐལ་པ་བརྒྱ་ཡིས་འགྲུབ། །
འདིར་དབང་རྣོན་དང་དབང་འབྲིང་ལ་
བསྐལ་གྲངས་མང་ཉུང་བྱུང་ཀྱང་། དབང་རྣོན་ནི་ཐོབ་འབྲས་ཆེས་འབྲས་ཆེ་འཕགས་པ་དང་། དབང་འབྲི་ཐོབ་འབྲས་དམན་པའི་དབང་
གིས་འབྱུང་ངོ་། ། དབང་འབྲིང་བསྐལ་གྲངས་ངེས་པ་མེད། །ངེས་འབྱེད་ཆ་མཐུན་སློབ་དཔོན་ལས། །བསྐྱེད་ནས་
ཕུང་ཁམས་སྐྱེ་མཆེད་དང་། །རྟེན་འབྲེལ་ བཅུ་གཉིས་ གནས་དང་གནས་མིན་དྲུག ། དགེ་བས་བདེ་བ་ལས་སྡུག་བསྔལ་མི་
འབྱུང་བ། མཁས་བྱས་ཚོགས་སྤྱོད་ཆེ་བའོ། །དབང་བརྟུལ་སངས་རྒྱས་སོགས་མཉེས་བྱས། །གནས་དྲུག་ལ་ནི་
མཁས་བྱས་ཏེ། །རྒྱུན་ཕུགས་ཕྱིར་འོངས་ཕྱིར་མི་འོངས། །དགྲ་བཅོམ་འབྲས་བུ་བཞི་ཐོབ་པ། །དེ་ནི་ཚོགས་
སྤྱོད་ཆུང་བའོ། །དེ་གཉིས་སྤང་རྟོག་ཉན་ཐོས་འདྲ། །གང་ཟག་གི་ནི་བདག་མེད་ཙམ། །རྟོགས་ཤིང་བསེ་རུ་ལྟ་བུའི་ནི། །གཟུང་བ་ཆོས་ཀྱི་བདག་མེད་རྟོགས། །ཉི་འོག་པ་རྣམས་དེ་ལྟར་འདོད། །ཁ་ཆེ་པ་རྣམས་ཚོགས་སྤྱོད་~17~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
པ༑ ༑མི་འདོད་སློབ་པ་མེད་པར་འདོད། །རྫོགས་པའི་སངས་རྒྱས་བསྐལ་པ་ནི། །གྲངས་མེད་གསུམ་དུ་ཚོགས་
བསགས་ཏེ། །སྲིད་པ་ཐ་མའི་རྟེན་ལ་ནི། །སྲོད་ལ་བདུད་བཏུལ་ནམ་གུང་ལ། །མཉམ་པར་བཞག་ཅིང་ཐོ་རངས་སུ༑ ༑བསམ་གཏན་བཞི་པའི་རབ་མཐའ་ལ། །དྲོད་ནས་བཟུང་སྟེ་ལམ་ཐམས་ཅད། །སྟན་ཐོག་གཅིག་ཏུ་མངོན་པར་བྱས། །རྣམ་གྲོལ་གོ་འཕང་མཆོག་གྲུབ་བོ། །དེ་ལྟར་ཉན་ཐོས་འཕགས་པ་ཡི། །གང་ཟག་ཟུང་བཞི་ཡ་བརྒྱད་ནི། །མཐོང་སྤང་སྐད་ཅིག་བཅོ་ལྔ་པར། །གནས་པ་རྒྱུན་ཞུགས་ཞུགས་པའོ། །
སྐད་ཅིག་བཅུ་དྲུག་པ་ལ་ནི། །གནས་པ་དེ་ཡི་འབྲས་གནས་སོ། །འདོད་པའི་བསྒོམ་སྤང་ཉོན་མོངས་
བཞི། །རེ་རེས་ནང་གསེས་ཆེ་འབྲིང་ཆུང་། །དབྱེ་བས་སུམ་ཅུ་སོ་དྲུག་འབྱུང་། །དྲིལ་བས་རྣམ་གྲངས་
བཞི་ལ་ཆེ་
འབྲིང་ཆུང་གསུམ་དང་དེ་རེ་རེ་ལའང་ནང་གསེས་གསུམ་རེ་དབྱེ་བས་སུམ་ཅུ་སོ་དྲུག །དེ་བཞི་ལ་རེ་རེ་བརྩིས་པའི་འབོར་བསྡོམ་དགུ
དགུར་གནས་པའི། །ལྔ་ཡི་བར་དུ་སྤངས་པ་ནི། །ཕྱིར་འོང་ཞུགས་པ་དྲུག་པ་སྤངས། །དེ་ཡི་འབྲས་གནས་བདུན་ནམ་བརྒྱད། །སྤངས་པས་ཕྱིར་མི་འོང་ཞུགས་པ། །དགུ་པ་སྤངས་པས་དེའི་འབྲས་གནས། །བསམ་གཟུགས་བརྒྱད་པོ་སྤངས་པ་ན། །དགྲ་བཅོམ་ཞུགས་པ་སྲིད་རྩེ་ཡི། །ཉོན་མོངས་དགུ་པ་མ་ལུས་པ། །སྤངས་པས་བར་ཆད་མེད་པའི་ལམ། །རྡོ་རྗེ་ལྟ་བུ་ལ་གནས་པ། །དེ་ནི་དེ་ཡི་འབྲས་གནས་སོ། །དེ་ལའང་དགྲ་བཅོམ་དབང་པོ་བརྟུལ། །དྲན་དང་ཤེས་པས་ཟིན་མ་ཟིན། །གང་ཡང་རུང་སྟེ་མཐོང་ཆོས་ཀྱི། །བདེ་གནས་དགྲ་བཅོམ་མ་ཐོབ་བཞིན། །བར་དེར་བསམ་གཏན་ལས་ཉམས་ལ། །མ་ཤི་བསམ་གཏན་ལས་ཉམས་དོགས། །མ་ཉམས་ཤི་ནས་ཐོབ་པར་སེམས། །དྲན་ཤེས་ཀྱིས་ནི་ཟིན་པ་ཡི། །མི་ཉམས་རྗེས་སུ་སྲུང་བ་དང་། །རང་སེམས་འབད་རྩོལ་ཅུང་ཞན་པས། །དབང་པོ་མ་སྦྱོང་པ་ཡི་ན། །གནས་ལས་མི་བསྐྱོད་པ་ཞེས་དང་། །འབད་དང་རྩོལ་བས་དབང་པོ་ཡི། །རྣལ་འབྱོར་མཐའ་རུ་དབྱུང་བ་ཡི། །རྟོགས་པའི་སྐལ་བ་ཅན་ཞེས་དང་། ། རང་བཞིན་གྱི་ནི་དབང་པོ་རྣམས། །མ་སྦྱངས་ཀྱང་ནི་མི་ཉམས་པའི། །མི་གཡོ་བ་ཡི་ཆོས་ཅན་ཞེས། །དྲུག་ལས་ཕྱི་མ་གཉིས་མཆོག་གོ། །དེ་ནས་གང་ཟག་དེ་རྣམས་ཀྱི། །ཤེས་པའི་དབྱེ་བ་འདི་ལྟ་སྟེ། །གསུམ་དུ་བསྡུ་ན་ཀུན་ཉོན་ཤེས། ། ཆོས་ཤེས་པ་དང་རྗེས་སུ་ཤེས། །བཅུ་རུ་དབྱེ་ན་ཆོས་ཤེས་
འདོད་ཁམས་སྡུག་བསྔལ་ལ་སོགས་བདེན་བཞི་ཤེས་པ་
དང་། །རྗེས་ཐོབ་ དེ་བཞིན་ཁམས་གོང་མ་གཉིས་ཀྱི་བདེན་བཞི་རྗེས་སུ་ཤེས་པ་ དང་ནི་ཀུན་ བུམ་པ་སོགས་འདུས་བྱས་དང་ནམ་
མཁའ་འདུས་མ་བྱས་ཞེས་པ་ རྫོབ་ཤེས། །ཕ་རོལ་སེམས་ གཞན་སེམས་ཤེས་པ་ ཤེས་བདེན་ དང་པོ་བདེན་བཞིའི་མིང་ཤེས་པ༑
བཞི་ཤེས། །ཟད་ བདེན་བཞིའི་བླང་དོར་ཤེས་པ་་ དང་མི་སྐྱེ་ བདེན་བཞིའི་དབྱེར་མེད་པར་ཤེས་པ་ ཤེས་པའོ། །
ཆགས་བྲལ་ སྲེད་པ་སྔོན་དུ་མ་སོང་ན།  །ཀུན་རྫོབ་ཤེས་པ་གཅིག་པུར་ལྡན། །ཆགས་བྲལ་སྔོན་དུ་སོང་བ་~18~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལ༑ ༑གཞན་སེམས་ཤེས་པ་དང་ལྡན་ནོ། །སྐད་ཅིག་གཉིས་པར་ཀུན་རྫོབ་ཤེས།  མཐོང་ལམ་སྐད་ཅིག་བཅོ་ལྔའི་ནང་
ཡིན། །ཆོས་ཤེས་སྡུག་བསྔལ་ཤེས་པ་གསུམ། །སྐད་ཅིག་བཞི་པར་དེ་གསུམ་སྟེང་། །སྡུག་བསྔལ་རྗེས་ཤེས་དྲུག་
པ་ལ། །དེ་བཞིའི་སྟེང་དུ་ཀུན་འབྱུང་ཤེས། །སྐད་ཅིག་བཅུ་པར་དེ་ལྔའི་སྟེང་། །འགོག་པ་ཤེས་ཤིང་བཅུ་བཞི་
པར། །དེ་དྲུག་སྟེང་དུ་ལམ་ཤེས་འཕེལ། །དེ་ནས་མི་སློབ་ལམ་གྱི་སྐབས། །ཟད་དང་མི་སྐྱེ་ཤེས་པའོ། ། ཤེས་པ་
བཅུ་པོ་འདི་གོ་རིམ་ལྟར་ན་གཞན་སེམས་ཤེས་པ་བདེན་བཞིའི་གོང་དུ་འབྱུང་ཀྱང་ཆགས་བྲལ་མིན་གྱི་དབྱེ་བའི་དབང་གི་གཉིས་གོང་དུ་
བརྗོད། དེ་ནས་བདུན་པོ་དང་། མཐར་ཕྱིན་སྐབས་ཀྱི་གཉིས་ནི་རྗེས་སུ་འབྱུང་བཞིན་པ་བཅས་དོན་བཅུའོ། ། སངས་རྒྱས་ཡོན་ཏན་
ཐུན་མིན་ནི། །དང་པོ་མ་འདྲེས་པ་ཡི་ མ་འདྲེས་པ་བཅོ་བརྒྱད་མཉམ་དང་མི་མཉམ་ཕུན་སུམ་ཚོགས་པ་དང་གསུམ་གྱི་དང་པོ་
ཆོས། །བཅོ་བརྒྱད་ནང་ནས་སྟོབས་བཅུ་ནི། །དགེ་ལས་མཐོ་རིས་འབྱུང་བའི་གནས། །ངན་སོང་འབྱུང་གནས་
མ་ཡིན་པ། །མཁྱེན་པའི་སྟོབས་དང་སེམས་ཅན་རྣམས། །རང་རང་ལས་ལས་དེ་ཡི་འབྲས། །འབྱུང་བའི་རྣམ་སྨིན་མཁྱེན་པའི་སྟོབས། །སེམས་ཅན་མོས་པ་སྣ་ཚོགས་པ། །མཁྱེན་པའི་སྟོབས་དང་ཉན་ཐོས་སོགས། རིགས་ཀྱི་སྣ་ཚོགས་ཁམས་མཁྱེན་བས། །དད་སོགས་དབང་པོའི་ཁྱད་མཁྱེན་སྟོབས། །དེ་དང་འཚམས་པའི་ཆོས་གསུངས་པའོ། །
ཀུན་ཏུ་འགྲོ་བའི་ལམ་ཞེས་པ། །ངན་འགྲོ་བདེ་འགྲོ་ཐར་པ་ཡང་། །ཐམས་ཅད་འགྲོ་བའི་ལམ་མཁྱེན་
སྟོབས། །
དད་སོགས་བྱང་ཕྱོགས་སོ་བདུན་གྲས་ དབང་པོ་སྟོབས་དང་བྱང་ཆུབ་ཀྱི། །ཡན་ལག་དང་ནི་བསམ་གཏན་
བཞི་དང་། །རྣམ་པར་ཐར་ བརྒྱད་དང་ཏིང་ངེ་འཛིན་ བཞི། །སྙོམས་པར་འཇུག་ དགུ་དང་ཀུན་ཉོན་ སྤང་བྱ་དང་། །རྣམ་
བྱང་རྣམ་པར་བཀོད་མཁྱེན་སྟོབས་ ཐོབ་འབྲས། །སྔོན་གནས་སེམས་ཅན་གྱི་སྤྱོད་པ་ སྐྱེ་བ་སྔ་མ། །རིགས་རུས་ཚེ་ཚད་
བདེ་སྡུག་སོགས། །མཁྱེན་པའི་སྟོབས་དང་ལྷ་མིག་གིས་ སླར། །འཆི་འཕོ་སྐྱེ་བ་མཁྱེན་པའི་སྟོབས། །ཉོན་མོངས་
ཟག་པ་ཟད་མཁྱེན་སྟོབས། །མི་འཇིགས་བཞི་ནི་རྟོགས་པ་དང་། །སྤངས་པ་ཕུན་ཚོགས་ཞལ་གྱིས་བཞེས། །
ལམ་སྤྱི་བར་ཆད་དང་ནི་བྲལ་བ་དང་། །ངེས་འབྱིན་ལམ་སྟོན་མཛད་པའོ། །དྲན་པ་ཉེ་བར་གཞག་གསུམ་ནི། །
འཁོར་རྣམས་གུས་པས་ཆོས་ཉན་ལ། །རྗེས་སུ་མི་ཆགས་མ་གུས་པས། །ཉན་ཀྱང་ཁྲོ་བ་མི་མཛད་དང་། ། འདྲེས་མ་གཉིས་ཀ་མི་འགྱུར་བར། །དྲན་ཤེས་བཞིན་དུ་བཏང་སྙོམས་བཞུགས། །ཐུགས་རྗེ་ཆེ་ནི་འགྲོ་ཀུན་ལ། ། དམིགས་པའི་ཐུགས་རྗེས་དུས་དྲུག་ཏུ། །གཟིགས་ནས་འགྲོ་ཀུན་སྡུག་བསྔལ་བ། །རྒྱུ་དང་བཅས་ལས་སྒྲོལ་བར་བཞེད།
 །སྟོབས་བཅུ་ནས་འདི་བར་མ་འདྲེས་བཅོ་བརྒྱད་དོ། ། གཉིས་པ་མཉམ་དང་མི་མཉམ་ཆ། །སངས་རྒྱས་
ཐམས་ཅད་རྒྱུ་ཚོགས་བསགས། །འབྲས་བུ་ཆོས་སྐུ་བརྙེས་པ་དང་། །འགྲོ་དོན་ཕྲིན་ལས་མཛད་པ་མཉམ། །སྐུ་~19~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཚེའི་ཚད་དང་རིགས་སྐུ་བོང་། །ཐ་དད་པས་ན་མི་མཉམ་བཤད། །བྱེ་བྲག་སྨྲ་བས་སངས་རྒྱས་ལ། །ཆོས་སྐུ་
གཟུགས་སྐུ་གཉིས་སུ་འདོད། །ལོངས་སྤྲུལ་ཐ་སྙད་མི་འདོད་དོ། །
སྟོན་པ་ཐུབ་པའི་དབང་པོ་ཡང་། །རྡོ་རྗེ་གདན་ལ་གསར་དུ་ནི། ། སངས་རྒྱས་གཟུགས་སྐུ་ཙམ་ཞིག་
འདོད། །འོན་ཀྱང་སྟོན་པ་འདི་ཉིད་ཀྱིས། །སྤྲུལ་གཞི་མཛད་ནས་གདུལ་བྱ་རྣམས། །གང་ལ་གང་འདུལ་དེ་ཡི་ཆེད། །སྣ་ཚོགས་སྤྲུལ་པ་མཛད་པ་རྣམས། །སྤྲུལ་པའི་ཆ་རུ་བཞེད་པའང་ཡོད། །བྱེ་བྲག་སྨྲ་བའི་སྐབས་འདི་རུ། ། ས་བཅུའི་རྣམ་གཞག་མི་མཛད་དོ། །གསུམ་པ་བསྐལ་པ་གྲངས་མེད་གསུམ། །བར་མ་ཆད་པར་ཚོགས་གཉིས་ལ༑ ༑གོམས་མཛད་རྒྱུ་ཡི་ཕུན་སུམ་ཚོགས། །ཉོན་མོངས་པ་དང་ཤེས་བྱའི་སྒྲིབ། །བག་ཆགས་བཅས་པ་ཟད་པར་སྤོང་། །སྒྲིབ་གཉིས་བག་ཆགས་བཅས་སྤངས་པས། །ཆོས་ཉིད་ཇི་ལྟར་མཁྱེན་པ་དང་། །གདུལ་བྱ་མངོན་མཐོ་ངེས་ལེགས་ལ། །འགོད་མཛད་ཇི་སྙེད་མཁྱེན་པ་ཡི། །རྣམ་པར་གྲོལ་བའི་ཆོས་ཀྱི་སྐུ། །གང་སྐུ་མཚན་དང་དཔེ་བྱད་ཀྱིས། །བརྒྱད་པ་མངོན་གྱུར་གཟུགས་ཀྱི་སྐུ། །འབྲས་བུ་ཕུན་སུམ་ཚོགས་པའོ། །གདུལ་བྱ་ངན་སོང་འཁོར་བ་ལས། །ཐར་བར་མཛད་དེ་ཐེག་གསུམ་གྱི། །འབྲས་བུ་བདེ་འགྲོ་ལ་འགོད་མཛད། །ཕན་འདོགས་ཕུན་སུམ་ཚོགས་པའོ། །གཞན་དང་ཐུན་མོང་པ་ལ་གཉིས།
 ཡོན་ཏན་ཐུན་མོང་པ་ལས་དང་པོ་ཉན་ཐོས་དང་ཐུན་མོང་ལ་
ཉོན་མོངས་མེད་དང་སྨོན་གནས་ཤེས་ཡང་དག་རིག་བཞི་མངོན་ཤེས་སོ། །ཞེས་པའི།  ཉན་ཐོས་དང་ནི་འཇིག་རྟེན་པ། །དང་པོ་
ཉོན་མོངས་མེད་པ་ནི། །སེམས་ཅན་རྣམས་ཀྱི་ཉོན་མོངས་འདུལ། །དེ་ཡི་གཉེན་པོ་མཛད་པ་དང་། །དེ་ལྟའི་འགྲོ་ལ་བརྩེ་བར་མཛད། །ཉན་ཐོས་སོགས་ཀྱིས་རང་ལ་དམིགས། །ཉོན་མོངས་སྐྱེ་བ་ཙམ་སྤོང་ལས། །གཞན་གྱི་ཉོན་མོངས་སེལ་མི་བྱེད། །སྨོན་གནས་མཁྱེན་པའི་ཏིང་ངེ་འཛིན། ། འབད་རྩོལ་མེད་པར་ལྷུན་གྱིས་གྲུབ། ། གཟུགས་ལ་སོགས་པར་ཆགས་པ་སྤངས། །ཤེས་བྱ་ཐམས་ཅད་ཐོགས་མེད་མཁྱེན། །རྟག་ཏུ་མཉམ་གཞག་འདྲི་ཀུན་གྱི། །ལན་ལྡོན་ཐེ་ཚོམ་གཅོད་པར་མཛད། །ཉན་ཐོས་སྨོན་གནས་ཤེས་པ་ནི། །སྙོམས་འཇུག་ལ་བརྟེན་ཉི་ཚེ་ཙམ། །ཤེས་ཀྱི་ཐེ་ཚོམ་གཅོད་མི་ནུས། །སོ་སོ་ཡང་དག་རིག་བཞི་ནི། །མཚན་གཞི་ཆོས་དང་དོན་མཚན་གཉིས། །ངེས་པའི་ཚིག་གི་སྒྲ་དོན་དང་། །མཁྱེན་པའི་སྤོབས་པ་དང་བཞིའོ། །
གཉིས་པ་འཇིག་རྟེན་པ་སོགས་དང་།
 །གཉིས་པ་འཇིག་རྟེན་པ་དང་ཐུན་མོང་། མངོན་ཤེས་བསམ་གཟུགས་ཚད་མེད་དང་།
རྣམ་ཐར་ཟིལ་གནོན་ཟད་པར་རོ། ། ཞེས་པའི། ཐུན་མོང་པ་ཡི་ཡོན་ཏན་ནི། །མངོན་ཤེས་དྲུག་ནི་སྐུ་ཐུགས་གསུང་།  །འདི་
འཇམ་མགོན་ས་པཎ་གྱི་ཐུབ་པ་དགོངས་གསལ་ལྟར་ཡིན། གཞན་གོ་རིམ་སྣ་ཚོགས་འདུག་ཀྱང་དོན་གཅིག ། རྫུ་འཕྲུལ་ སྐུ་ཡི་མངོན་
པར་ཤེས་པ་ཡིས། །གདུལ་བྱ་གང་ན་གནས་པ་དེར། །གཤེགས་དང་ ཐུགས་ཀྱི་གཞན་སེམས་མཁྱེན་པའོ། །ལྷ་ཡི་རྣ་~20~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གཟུགས་ཀྱིས་ བའི་མངོན་ཤེས་ཀྱིས། །འགྲོ་བ་སོ་སོའི་སྐད་མཁྱེན་ཅིང་། །སྔོན་གནས་རྗེས་སུ་དྲན་པ་ཡིས། །སྔོན་
གྱི་མཐའ་ནས་འདིར་འོང་དང་། །འཆི་འཕོ་ཤེས་པ་ལྷ་མིག་གིས། །འདི་ནས་ཕྱི་མའི་མཐར་འགྲོ་དང་། །ཟག་པ་
ཟད་པ་མཁྱེན་པ་ཡིས། །སྲིད་ལས་ངེས་པར་འབྱུང་བའོ། །བསམ་གཏན་བཞི་ནི་ སེམས་ཀྱི་རྟོག་པ་དང་། །དཔྱོད་
དང་དགའ་བ་བདེ་བ་ཡི། །ཏིང་འཛིན་ལྔ་ལྡན་དང་པོའོ། །
ནང་དུ་རབ་ཏུ་ སེམས་དྭངས་པ་དང་། །དགའ་དང་བདེ་བ་ཏིང་ངེ་འཛིན། །བཞི་དང་ལྡན་པ་གཉིས་པ་ཡིན། །
བཏང་སྙོམས་དང་ནི་དྲན་པ་དང་། ། ཤེས་བཞིན་དང་ནི་བདེ་བ་དང་། །ཏིང་ངེ་འཛིན་ལྔ་ལྡན་གསུམ་པའོ། ། ཚོར་བ་བཏང་སྙོམས་ལྷུན་གྲུབ་ཀྱི། ། བཏང་སྙོམས་དྲན་དང་
ཡང་དག་པའི་ ཏིང་ངེ་འཛིན། །ཡང་དག་བཞི་ལྡན་
བཞི་པའོ། ། འདི་སྐབས་སོགས་བཏང་སྙོམས་ཀྱི་རིགས་ལ་ཆགས་སྡང་ལ་སོགས་པ་སྤངས་ཏེ་བློ་བཏང་སྙོམས་ཆེན་པོ་ལ་བཞག་པ་དང་།
ཚོར་བ་བདེ་སྡུག་ཅི་ཡང་མ་སྐྱེ་བའི་བར་པ་དང་འབད་རྩོལ་མ་དགོས་པར་རང་བཞིན་ལྷུན་གྱི་གྲུབ་པའི་བཏང་སྙོམས་ཏེ་བཏང་སྙོམས་འདི་
རྣམས་དབྱེ་བ་སོ་སོར་གོ་དགོས་འདྲ།  གཟུགས་མེད་བཞི་ནི་སྦྱོར་བའི་ཚེ། །ནམ་མཁའ་མཐའ་ཡས་ཡིད་ལ་བྱེད། །
དངོས་གཞིའི་སེམས་ལ་གཟུགས་མ་གཏོགས། །ཕུང་པོ་བཞི་ལ་དམིགས་པ་ཡི། །སྙོམས་པར་འཇུག་པ་རྩེ་
གཅིག་པ། །རྣམ་པ་དེ་བཞིན་སྦྱོར་བའི་ སྦྱོར་དངོས་ དུས། །རྣམ་པར་ཤེས་པ་མཐའ་ཡས་སོ། །ཡིད་ལ་བྱེད་དང་
དངོས་གཞིའི་དུས།  དངོས་གཞི་གཟུགས་མ་གཏོགས་བཞི་ལ་དམིགས་པ་བཞི་ཆར་འདྲ།  །ཅི་ཡང་མེད་དེ་ཡིད་ལ་བྱེད། །འདུ་
ཤེས་རག་པ་མེད་པ་དང་། །ཕྲ་བ་མེད་པ་མ་ཡིན་བཞི། །རྣམ་རྟོག་མཐའ་དག་སྤོང་བ་ཡི། །འགོག་པའི་སྙོམས་འཇུག་དང་དགུའོ། །
བསམ་གཏན་བཞི་གཟུགས་མེད་བཞི་འགོག་སྙོམས་དང་དགུའོ། ། དེ་དག་རིམ་བཞིན་སྙོམས་འཇུག་
རྣམས། །སེང་གེ་རྣམ་པར་བསྒྱིངས་ཞེས་སོགས། །སངས་རྒྱས་རྣམས་ལ་ཏིང་ངེ་འཛིན། །གཞན་ལས་འཕགས་པ་མང་བཞུགས་སོ། །
འདི་དག་རྣམས་ནི་ཉན་ཐོས་ཀྱི། །སེམས་ལས་རུང་དང་སྣང་བ་སྐྱོ། །འགག་ཕྱིར་འགོག་པ་ལ་སྙོམས་
འཇུག །སངས་རྒྱས་རྣམས་ལས་ཏིང་འཛིན་ལ། །དབང་འབྱོར་བྱ་བའི་ཕྱིར་ཡིན་ཞིང་། །སངས་རྒྱས་གྱི་ནི་ཏིང་འཛིན་ལ། །དབང་འབྱོར་པ་ཉིད་ལྷུན་གྱི་གྲུབ། །ཚད་མེད་བཞི་ནི་བྱམས་པ་དང་། །སྙིང་རྗེ་དགའ་བ་བཏང་སྙོམས་སོ། །དང་པོ་གཉིས་ནི་ཞེ་སྡང་བྲལ། །གསུམ་པ་ཡིད་བདེའི་རང་བཞིན་དང་། །བཞི་པ་མ་ཆགས་རང་བཞིན་ནོ། །རྣམ་ཐར་བརྒྱད་ལས་དང་པོ་ནི། །བསམ་གཏན་དང་པོ་གཉིས་པར་བརྟེན། །ནང་དུ་གཟུགས་ཀྱི་འདུ་ཤེས་དང་། །ལྡན་པས་ཕྱི་རོལ་གཟུགས་རྣམས་ནི། །རྣམ་པར་བསྔོས་པ་ལ་སོགས་པའི། །མི་སྡུག་པ་རུ་ལྟ་བ་ནི། །གཟུགས་ཅན་གཟུགས་ལྟའི་རྣམ་པར་ཐར། །གཉིས་པ་ནང་དུ་གཟུགས་མེད་པའི། །འདུ་ཤེས་ལྡན་~21~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
པས་ཕྱི་རོལ་གཟུགས། །རྣམ་པ་བསྔོས་སོགས་མི་སྡུག་པར། །ལྟ་བ་གཟུགས་མེད་གཟུགས་ལ་ནི། །ལྟ་བའི་
རྣམ་པར་ཐར་པའོ། །གསུམ་པ་བསམ་གཏན་བཞི་པ་ལ། །བརྟེན་ནས་གཟུགས་ཀུན་ཡིད་འོང་བར། །ལྟ་བ་གཟུགས་སྡུག་པའི་རྣམ་པར། །དེ་གསུམ་སྟེང་དུ་གཟུགས་མེད་པའི། །
གོང་གསལ་ སྙོམས་པར་འཇུག་པ་དགེ་བ་
བཞི། ། ཡོད་མིན་མེད་མིན་ སྲིད་རྩེའི་སེམས་ལ་བརྟེན་པ་ཡི། ། མཚན་གཞི་ཉན་ཐོས་ལ་འདི་བཞིན་དང་སངས་རྒྱས་ལམ་སྦྱང་
བའི་འཕགས་ཆོས་སོ། ། འཕགས་པ་དག་གི་འདུ་ཤེས་དང་། །ཚོར་བ་རགས་པས་སྐྱོ་བ་ཡི། །ཞི་བར་གནས་པའི་
ཆེད་དུ་ནི། །སེམས་དང་སེམས་བྱུང་འགོག་པ་ཡི། །སྙོམས་འཇུག་དང་བཅས་བརྒྱད་པོའོ། །
ཟིལ་གནོན་བརྒྱད་ནི་བསམ་གཏན་གྱི། ། གཟུགས་ཁམས་ཀྱི་བསམ་གཏན་དང་གཟུགས་མེད་ཀྱི་སྙོམས་འཇུག་གི་
སེམས་ལ་བརྟེན་ནང་གཟུགས་ཡོད་མེད་དུ་འདུ་ཤེས་ཤིང་ཕྱིའི་གཟུགས་ཆེ་ཆུང་ལ་ལྟ།  སེམས་ལ་བརྟེན་ན་ནང་གཟུགས་སུ། །འདུ་
ཤེས་ཕྱི་ཡི་གཟུགས་ཆུང་ཆེ། ། ཤེས་བྱ་རབ་གསལ་ལས། ནང་གཟུགས་སུ་འདུ་ཤེས་པས་ཕྱི་རོལ་གྱི་ཁ་དོག་བཟང་ངན་དང་། གཟུགས་
བཟང་ངན་ཟིལ་གྱིས་གནོན། ནང་གཟུགས་མེད་པར་འདུ་ཤེས་པས་ཕྱི་རོལ་གྱི་ཁ་དོག་བཟང་ངན་དང་། གཟུགས་བཟང་ངན་ཟིལ་གྱིས་
གནོན་ཞེས་གསུངས། ལྟ་ཞིང་ཟིལ་གྱིས་མནན་པ་ན། །ཞི་གནས་གྱིས་ཤེས་ལྷག་མཐོང་གིས། །མཐོང་བས་དེ་དག་
ཟིལ་གྱིས་གནོན།  །བལྟས་པའི་མདོ་ལ་ཉི་མའི་འོད་ལྟ་བུ་ལས་ཀྱང་ཏིང་ངེ་འཛིན་གྱི་གཟི་བརྗིད་ཆེས་ཆེར་འབར་བའོ། ། དེ་བཞིན་
ནང་དུ་གཟུགས་མེད་པར། །ཤེས་པས་བཤད་ ཆུང་ངུ་ཆེན་པོ་ མ་ཐག་པ་བཞིན། །ཟིལ་གྱིས་གནོན་པར་གྱུར་པ་
བཞི། །དེ་བཞིན་སྔོན་པོ་སེར་པོ་དང་། །དམར་པོ་དཀར་པོའི་ཁ་དོག་ལ། །ལྟ་ཞིང་ ཁ་དོག་སོགས་ཟིལ་གྱིས་གནོན་
ཟིལ་གནོན་བཞི་སྟེ་བརྒྱད། །ཟད་པར་བཅུ་ནི་ས་དང་ཆུ། །མེ་རླུང་ཁ་དོག་སྔོན་པོ་དང་། །སེར་པོ་དམར་པོ་
དཀར་པོ་དང་། །ནམ་མཁའ་དང་ནི་རྣམ་ཤེས་ཏེ། །བསམ་གཏན་བཞི་པའི་ཏིང་འཛིན་ལ། །བརྟེན་ནས་གང་འདོད་པའི་ཕྱོགས་སུ། །དེ་དག་བསྒོམ་སྟོབས་ཀྱིས་ས་སོགས། །ཁྱབ་པར་བྱེད་དེ་དང་པོ་བརྒྱད། །མ་ཆགས་པ་ཡི་རང་བཞིན་ལ། །ཐ་མ་གཉིས་ནི་ནམ་མཁའ་དང་། །རྣམ་ཤེས་མཐའ་ཡས་
བསམ་གཏན་བཞི་པ་དང་གཟུགས་མེད་
དང་པོ་གཉིས་ཀྱི་མཐུས་འབྱུང་བཞི་དང་ཁ་དོག་བཞི་པོ་གང་འདོད་པའི་ས་དེར་དེ་མ་ཐག་སྤྲུལ་ནུས་པའི་དོན་ རང་བཞིན་ནོ། །བྱེད་
ལས་གསེར་གྱི་ས་གཞི་ལ། །བཻ་ཌཱུརྻ་ཡི་མིག་མང་རིས། །བྲིས་སོགས་སྣ་ཚོགས་སྟོན་པའོ། །དེ་ལྟར་རྣམ་པར་བརྒྱད་སོགས་ནི། །འཇིག་རྟེན་པ་ཡི་སྒྲིབ་གཉིས་ལས། །མ་གྲོལ་ཉན་ཐོས་རང་རྒྱལ་གྱིས། །ཉོན་མོངས་པ་ཡི་སྒྲིབ་པ་སྤངས། །རྫོགས་སངས་རྒྱས་ནི་ཤེས་བྱ་ཡི། །སྒྲིབ་པ་ལས་ནི་གྲོལ་བའོ། །ཟིལ་གནོན་འཇིག་རྟེན་པས་རང་གི། །སྤྱོད་ཡུལ་ཙམ་ནི་ཟིལ་གྱིས་གནོན། །ཉན་ཐོས་སྟོང་གཉིས་བར་མ་དང་། །
སྟོང་གི་རྣམ་གཞག་ལ། སྤྱི་ཕུད་
སྟོང་གིས་འཇིག་རྟེན། དེ་སྟོང་འགྱུར་ཏེ་འཕར་བའི་བར་པ་སྟོང་གི་འཇིག་རྟེན་སྟོང་གསུམ་སྟོང་གི་འཇིག་རྟེན་གསུམ་འབྱུང་། འཇིག་རྟེན་~22~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཁམས་ཐམས་ཅད་དེ་ལས་ཀྱང་རྒྱ་ཆེ་བའི་གྲངས་དང་གཞལ་དུ་མེད་པ། རང་རྒྱལ་སྟོང་གསུམ་སངས་རྒྱས་ཀྱིས། །འཇིག་རྟེན་
ཐམས་ཅད་ཟིལ་གྱིས་གནོན། །ཟད་བཅུ་འཇིག་རྟེན་པས་རྒྱ་ཆུང་། །ཤེས་ཞིང་ཉན་རང་དེ་ལས་ཆེ། །སངས་
རྒྱས་ཤེས་བྱ་ཐམས་ཅད་ལ། །ཁྱབ་པར་གཟིགས་པའི་བདག་ཉིད་དོ། །འཇིག་རྟེན་པ་རྣམས་མ་གྲོལ་ཞིང་། ། ཉན་རང་ཉོན་མོངས་བག་ཆགས་ཀྱི། །སྒྲིབ་པ་ཕྲ་མོ་མ་སྤངས་ཤིང་། །ཤེས་བྱའི་སྒྲིབ་པ་ལས་མ་གྲོལ། །སྒྲིབ་གཉིས་བག་ཆགས་བཅས་པ་ལས། །ཡོངས་སུ་གྲོལ་བ་སངས་རྒྱས་སོ། །དེ་ནི་བྱེ་བྲག་སྨྲ་བ་ཡི། །གྲུབ་མཐའི་རྣམ་གཞག་མདོ་རྩམ་མོ། །ཞིབ་པར་འཕགས་ཡུལ་པཎྜི་ཏ། །དབྱིག་གཉེན་ཞབས་ཀྱི་མཛོད་རྩ་བ། །དེ་ཡི་རྗེས་ཞུགས་འཕགས་བོད་ཀྱི། མཁས་གྲུབ་རྣམས་ཀྱི་བསྟན་བཅོས་ལ། །ཞིབ་ཏུ་སྒྲོ་འདོགས་བཅད་པར་བྱ། །གཉིས་པ་མདོ་སྡེ་པ་ཡི་ནི། །གྲུབ་མཐའ་བཤད་ལ་བྱེད་སྨྲ་བས། །བསྟན་བཅོས་བྱེ་བྲག་བཤད་པ་ལ། །ཚད་མར་བྱེད་ཅིང་ཤེས་བྱ་ཡི། །གཞི་ལྔ་རྫས་སུ་ཡོད་པར་འདོད། །
དེ་ནས་བྱེ་སྨྲ་དགག་པ་ལ། །བསྟན་བཅོས་མཛད་པའི་དགྲ་བཅོམ་རྣམས། །ཉོན་མོངས་
ཉོན་མོངས་པའི་
སྒྲིབ་པ་སྤངས་མོད་ཀྱང་དེ་ཡི་ཕྲ་བ་ཆོས་བདག་ཡོངས་སུ་རྫོགས་པ་ཙམ་མ་སྤངས་ མ་ཡིན་པ་ཡི་མུན། །མ་སྤངས་འཁྲུལ་པ་སྲིད་
ཕྱིར་དང་། །བཀའ་ལ་གཙོ་བོར་མ་བརྟེན་ན། །སྟོན་པར་མ་གུས་འགྱུར་ཕྱིར་ཏེ། །འཕགས་མཆོག་དབྱིག་གཉེན་ཞབས་ཀྱིས་ཀྱང་། །མདོ་ཉིད་གཙོ་བོར་བྱ་བར་གསུངས། །དེ་ལྟ་མ་ཡིན་མདོ་རྣམས་ནི། །གདུལ་བྱ་ལ་དགོངས་གསུངས་པ་མང་། །དྲང་དོན་ཤས་ཚེ་ཡིན་སྙམ་ན། །སྤྱིར་ནི་སངས་རྒྱས་གསུང་རབ་ལ། །མཐའ་དྲུག་གསུང་པ་དེ་ཤེས་པས།
 །མཐའ་དྲུག་གི་བཤད་པ་འདི་འཕྲོས་དོན་ལས་དངོས་ནས་བསྟན་པ་མིན་ནོ། ། གཞུང་བཤད་པ་ལ་ཤིན་
ཏུ་མཁས། །དེ་ཡང་དྲང་དོན་ངེས་དོན་གཉིས། །སྒྲ་དེ་ཇི་བཞིན་པ་དང་ནི། །ཇི་བཞིན་མ་ཡིན་པ་ཞེས་དང་། ། དགོངས་པ་ཅན་དང་དགོངས་མིན་ཏེ། །དྲུག་ལས་དང་པོ་དྲང་དོན་ནི། །ཚིག་ལས་དོན་དངོས་མ་ཡིན་ཀྱང་། ། གང་ཟག་བསམ་པ་དང་བསྟུན་ནས། །བློ་སྣ་དྲང་སྟེ་ངེས་དོན་ལ། །འཇུག་པའི་གཞི་རུ་གྱུར་པར་བཤད། །དེ་ཡི་མཚན་གཞི་དབུ་མ་པས། །འཁོར་ལོ་ཐ་མའི་མདོ་སྡེ་ལས། །སེམས་ཅན་རྒྱུད་ལ་མཚན་དཔེ་ཡི། །བརྒྱན་སོགས་ཁྱད་ཆོས་དང་ལྡན་པའི། །བདེ་གཤེགས་སྙིང་པོ་བདེན་གྲུབ་ཏུ། །ཡོད་པར་གསུངས་པ་སེམས་ཅན་རྣམས། །རྣམ་གྲོལ་ལམ་བཟང་འཇུག་པ་ལ། །བློ་ནུས་ཞུམ་སོགས་སྐྱོན་ལྔའོ། །སྤང་ཕྱིར་གསུང་ནས་བྱང་ཆུབ་ཀྱི། །ལམ་ལ་དྲང་བའི་ཁྱད་ལྟ་བུ། །གཉིས་པ་ངེས་དོན་ངོ་བོ་ནི། །ཇི་ལྟར་གསུང་པའི་རྗེས་འབྲང་བས། ཕྱིན་ཅི་མ་ལོག་རྟོག་པ་སྟེ། །རྒྱལ་བའི་ཡུམ་ལས་འདི་སྐད་དུ། །གང་གི་རྟེན་ཅིང་འབྲེལ་བར་འབྱུང་། །འགག་པ་མེད་པ་སྐྱེ་མེད་པ། ། ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་པ། །ཞེས་སོགས་གསུངས་པ་ལྟ་བུའོ། །གསུམ་པ་སྒྲ་ནི་~23~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཇི་བཞིན་དུ། །དགོངས་དང་དགོངས་པར་མི་ལྟོས་པར། །བརྗོད་བྱ་བདེན་པ་ཉིད་གསུངས་པས། །སྦྱིན་པས་
ལོངས་སྤྱོད་ཚུལ་ཁྲིམས་ཀྱི། །བདེ་བ་ཐོབ་པ་ལྟ་བུའོ། །བཞི་པ་སྒྲ་ནི་ཇི་བཞིན་དུ། །མ་ཡིན་པ་ནི་བརྗོད་བྱ་དེ། ། བདེན་པར་མི་གསུང་དེ་དག་གི། །
ཕ་དང་མ་ནི་བསད་བྱ་ཞེས། ཕ་ནི་ཟག་བཅས་ཀྱི་ལས། །མ་ནི་ཉོན་མོངས་པ་སྟེ་དེ་དག་བཅོམ་
པའི་དོན། དགོངས་པ་དང་ནི་དགོས་པ་ཡི། །དབང་གིས་གསུངས་པའི་མདོ་ལྟ་བུ། །ལྔ་པ་དགོངས་པས་བཤད་
པ་ནི། །ཚིག་དེས་སངས་རྒྱས་དགོངས་པ་ནི། །དངོས་སུ་མི་ལོངས་དགོངས་པ་གཞན། །བཙལ་དགོངས་པ་རུ་བཤད་པའོ། །དྲུག་པ་དགོངས་པ་མ་ཡིན་པ། །དགོངས་པ་གཞན་བཙལ་མི་དགོས་པར། །ཚིག་དེས་སངས་རྒྱས་ཀྱི་དགོངས་པ། །དངོས་སུ་ངོ་སྤྲོད་བྱེད་པའོ། །གོང་གི་དགོངས་པ་བཤད་པ་ལ། །དགོངས་པ་ཅན་དང་ལྡེམ་དགོངས་གཉིས། །
དགོངས་པ་ཅན་ལ་བཞི་ལས་ སྔ་མར་བཞི་ལས་དང་པོ་ནི། །མཉམ་པ་ཉིད་ལ་དགོངས་པ་ནི། །ང་
ཉིད་སངས་རྒྱས་རྣམ་གཟིགས་སུ། །གྱུར་ཞེས་སྤངས་རྟོགས་ཉམས་ལ་དགོངས། །
གཉིས་པ་དོན་གཞན་ལ་དགོངས་པ། །སངས་རྒྱས་མང་པོར་བསྙེན་བསྐུར་བས། །ཆོས་དོན་མངོན་
སུམ་རྟོགས་པར་གསུངས། །གསུམ་པ་དུས་གཞན་ལ་དགོངས་པ། །བདེ་བ་ཅན་ཕྱིར་སྨོན་པ་ཡིས། །དེ་རུ་སྐྱེ་བར་སྲིད་ལ་དགོངས། །བཞི་པ་གང་ཟག་བསམ་པ་ལ། །དགོངས་ཏེ་སྦྱིན་པས་ཆོག་པ་རུ། །རློམ་པའི་གཉེན་པོར་ཚུམས་ཁྲིམས་བསྔགས། །གཉིས་པ་
ལྡེམ་པོར་དགོངས་པ་བཞི་ལས་ ལྡེམ་པོར་དགོངས་ལ་བཞི། །ཞུགས་པ་
ལྡེམ་པོར་དགོངས་པ་ནི། །ཉན་ཐོས་ཐེག་ཆེན་ལ་གཞུག་ཕྱིར། །གཟུགས་སོགས་ཡོད་པར་གསུངས་ལྟར་རོ། །མཚན་ཉིད་ལྡེམ་པོར་དགོངས་པ་ནི། །རང་གི་མཚན་ཉིད་སྐྱེ་བ་དང་།
 །སྣང་སྲིད་ཀྱི་ཆོས་ཐམས་ཅད་ལ་རང་རང་གི་སྐྱེ་
འགག་གནས་གསུམ་ཡོད་ཀྱང་། དོན་དམ་ལས་གཞལ་ན་སྐྱེ་འགག་གནས་གསུམ་དང་བྲལ་བ་ལ་དགོངས་ནས་ཆོས་ཐམས་ཅད་ངོ་བོ་ཉིད་
མེད་གསུངས་པ་ལྟ་བུའོ། ། དོན་དམ་ངོ་བོ་ཉིད་གསུམ་ལ། །དགོངས་ནས་ཆོས་ཀུན་ངོ་བོ་ཉིད། །མེད་ཅེས་གསུངས་
པ་ལྟ་བུའོ། །གཉེན་པོ་ལྡེམ་པོར་དགོངས་པ་ནི། །སངས་རྒྱས་ཆོས་ལ་བརྙས་པ་དང་། །ལེ་ལོ་ཅུང་ཟད་མཆོག་
འཛིན་དང་། །ང་རྒྱལ་འདོད་ཆགས་སྤྱོད་པ་དང་། །འགྱོད་དང་མ་ངེས་ལྡོག་པ་ནི། །སེམས་ཅན་རྣམས་ཀྱི་སྒྲིབ་པ་སྟེ། །བརྒྱད་ཀྱི་གཉེན་པོར་ང་ཉིད་ནི། །དེ་ཚེ་སངས་རྒྱས་རྣམ་གཟིགས་སུ། །གྱུར་
འདི་མ་དད་པའི་རྐྱེན་སེལ་བའི་ཆེད་
ལྟ་བུ། ཞེས་གསུངས་པ་ལྟ་བུའོ། །འགྱུར་བ་ལྡེམ་པོར་དགོངས་པ་ནི། །ཚིག་སྒྲ་ཇི་བཞིན་མ་ཡིན་པས། །དོན་
གཞན་འགྱུར་ནས་གོ་དགོས་ཏེ། །སྙིང་པོ་མེད་ལ་སྙིང་པོར་ཤེས། །སྙིང་པོ་མེད་ནི་གཡེང་བ་དང་། །མ་གཡེངས་དྲན་པ་དེ་ལ་ནི། །སྙིང་པོར་ཤེས་ཞེས་ལྟ་བུ་དང་། །ཕྱིན་ཅི་ལོག་ལ་ལེགས་གནས་པ། །ཞེས་པ་རྟག་པ་བདེ་བ་དང་། །གཙང་བ་བདག་འཛིན་ལས་ལྡོག་སྟེ། །དེ་ཡི་ལྡོག་ཕྱོགས་མི་རྟག་སོགས། །བཞི་ལ་གནས་དགོས་~24~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བསྟན་ལྟ་བུ། །ཉོན་མོངས་པས་ནི་རབ་ཉོན་མོངས། །ཞེས་དོན་ཡུན་རིང་དཀའ་སྤྱད་ཀྱིས། །ངལ་བར་ཤིན་ཏུ་
ཉོན་མོངས་པ། །དཀའ་བ་སྤྱད་དགོས་བསྟན་ལྟ་བུ། །འདི་ལ་དབུ་མ་པས་གཞལ་ན། །འདིར་བཤད་གཞུག་པ་ལྡེམ་དགོངས་དང་། །མཚན་ཉིད་ལྡེམ་དགོངས་གཉིས་པོ་ནི། །ལྡེམ་དགོངས་མཚན་ཉིད་ཅན་མ་ཡིན། ། གཟུགས་སོགས་ཡོད་པར་གསུངས་པ་དང་། །ཆོས་ཀུན་ངོ་བོ་ཉིད་མེད་པ། །གསུངས་འདི་དོན་ལ་གནས་ཕྱིར་རོ༑ ༑དགོངས་པ་ཅན་དང་ལྡེམ་དགོངས་ཁྱད། །དགོངས་པ་དང་ནི་དགོངས་གཞི་ཡི། །ལྡོག་པའི་ཆ་ནས་ཉེར་བཟུང་བ། །ཙམ་དུ་རོང་སྟོན་ཊི་ཀར་བཤད། །
དེ་གཉིས་འགལ་བའང་མ་ཡིན་ཏེ། །དགོངས་པ་ཅན་ནི་བཞི་ཆར་རོ། །གཉེན་པོ་ལྡེམ་དགོངས་ཡིན་
པས་སོ། །མདོར་ན་དེ་ལྟའི་མཐའ་དྲུག་ལ། །དྲང་དོན་ཇི་བཞིན་མ་ཡིན་སྒྲ། །དགོངས་པ་དང་ནི་ལྡེམ་དགོངས་བཞི། །འཇིག་རྟེན་ཐེག་པ་ལ་དགོངས་ཏེ། །ཚིག་དེ་མངོན་སུམ་མ་ཡིན་ལ། །ངེས་དོན་ཇི་བཞིན་གྱི་སྒྲ་གཉིས། ། འཇིག་རྟེན་འདས་པའི་ཐེག་པ་རྣམས། །ཚིག་དོན་མངོན་སུམ་ངེས་པའོ། །དེ་རྣམས་འཕྲོས་དོན་ཙམ་བཤད་ནས། །སྙིང་པོ་སློབ་དཔོན་དབྱིག་གཉེན་གྱིས། །གཟུགས་སོགས་སྐྱེ་མཆེད་ཡོད་པ་ནི། །དེ་ཡི་འདུལ་བའི་སྐྱེ་བོ་ལ༑ ༑དགོངས་པའི་དབང་གིས་གསུངས་པ་སྟེ། །
གློ་བུར་བརྫུས་ཏེ་བྱུང་བའི་སེམས་ཅན་བཞིན། །གསུངས་ལྟར་
གཟུགས་སོགས་ཕྱི་རོལ་གྱི། །དོན་དང་མཐུན་པར་གསུངས་པའི་བཀའ། །དེ་ལ་བསྟན་ནས་བསྟན་བཅོས་ཀྱང་། ། བརྩམས་པའི་ཕྱིར་ན་བཀའ་གཙོའོ། །སློབ་དཔོན་དབྱིག་གཉེན་རང་གཞུང་ལས། །ཉོན་མོངས་དུག་གསུམ་གཉེན་པོ་རུ། །ཆོས་ཀྱི་ཕུང་པོ་གསུངས་པར་བཤད། །དེ་ཡི་ཕྱིར་ན་བཀའ་ཐམས་ཅད། །ལེགས་པར་གསུངས་པ་ཁོ་ནའོ། །དེ་
བྱེ་སྨྲས་གཞི་ལྔ་རྫས་ཡོད་འདོད་པ་དགག་པ་ ནས་བྱེ་སྨྲས་ཤེས་བྱ་ཡི། །བཞི་ལྔ་ བྱེ་སྨྲའི་རྫས་ཞེས་པ་བེམ་དངོས་
གཉིས་ལྡན་བདེན་གྲུབ་ཞིག་འདོད་ རྫས་ཡོད་འདོད་པ་ནི། །དགག་པའི་ཚུལ་ནི་གཞི་ལྔ་པོ། །དེ་དག་རྫས་སུ་ཡོད་པ་ཅི། །
ཐ་སྙད་མིང་བཏགས་རུང་བའམ། །རང་གི་མཚན་ཉིད་ཡོད་ལ་ཟེར། །ཐ་སྙད་མིང་བཏགས་རུང་ཚད་ལ། ། བདེན་གྲུབ་འདོད་ན་བཏགས་
དེ་དེའི་མཚན་ཉིད་གཞན་ལ་ལྟོས་དགོས་པ་ ཡོད་ནི། །གཏན་ནས་མི་སྲིད་པར་འགྱུར་རོ། །
རང་གི་མཚན་ཉིད་ཡོད་པ་ལ། །ཟེར་ན་སྤྱི་དོན་ཁས་ལེན་གྱི། །དབང་དུ་བྱས་ན་དབང་པོ་ལྔ། །
གཟུགས་སོགས་དོན་ལྔ་གཙོ་སེམས་དང་། །སེམས་བྱུང་རྫས་སུ་ མདོ་སྡེ་པས་བེམ་པོ་དང་བདེན་གྲུབ་མི་འདོད་རྫས་སུ་བཞེད།
འདོད་པ་བདེན། །རྣམ་པ་རིག་བྱེད་མ་ཡིན་གཟུགས། །མི་ལྡན་པ་ཡི་འདུ་བྱེད་དང་། །འདུས་མ་བྱས་གསུམ་རྫས་གྲུབ་མིན། །རྣམ་པ་རིག་བྱེད་མ་ཡིན་པའི། །གཟུགས་དེ་རྫས་སུ་ཡོད་ཟེར་ན། །གཟུགས་ཀྱི་མཚན་ཉིད་གཞིག་གཞོམ་རུང་། །དགོས་པའི་ཕྱིར་ན་དེ་མི་འཐད། །རྡུལ་ཕྲན་མ་བསགས་བེམ་པོ་ཞིག །མི་སྲིད་མངོན་~25~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སུམ་གྱིས་མ་གྲུབ། །འདུས་མ་བྱས་ཀྱི་གཞི་གསུམ་ནི། །ཕྱོགས་གང་དུ་ཡང་མི་དམིགས་ཤིང་། །དོན་གང་དུ་
ཡང་མ་འདྲེས་ཕྱིར། །རྗེས་དཔག་གིས་ཀྱང་མི་འགྲུབ་བོ། །ལྡན་མིན་འདུ་བྱེད་ཐོབ་པ་སོགས། །གཟུགས་སེམས་སེམས་ལས་བྱུང་བ་ཡི། །གནས་སྐབས་ཆོས་ལ་བཏགས་པ་ཙམ། །ཡིན་གྱི་དེ་ལྟར་མ་ཡིན་ན། །གཟུགས་སེམས་སེམས་བྱུང་གསུམ་ལས་རྫས། །གཞན་ཞིག་ཡིན་ནམ་གཅིག་ཡིན་དཔྱོད། །མདོར་ན་ཤེས་བྱའི་གཞི་ལྔ་ལས། །རྣམ་པ་རིག་བྱེད་མ་ཡིན་གཟུགས། །མ་གཏོགས་གཟུགས་དང་སེམས་སེམས་བྱུང་། །གཞི་གསུམ་རྫས་སུ་གྲུབ་པ་ཡིན། །འདུས་མ་བྱས་དང་ལྡན་མིན་གྱི། །འདུ་བྱེད་རིག་བྱེད་མ་ཡིན་གཟུགས། །རྫས་སུ་མ་གྲུབ་པར་ཁས་ལེན། །གཞན་ཡང་བྱེ་སྨྲས་དུས་གསུམ་པོ། །རྫས་ཡོད་འདོད་པ་མི་འཐད་དེ། །འདས་དང་མ་འོངས་པ་འགལ་ཞིང་། །མ་སྐྱེས་པས་ན་ད་ལྟ་མིན། །རྣམ་པར་ཤེས་པའི་ཚོགས་དྲུག་པོ། །དོན་གྱི་རྣམ་པར་མ་ཤར་བཞིན། །ཐུག་ཕྲད་འཛིན་པ་མི་འཐད་དེ། །
ཡུལ་ཞིག་མེད་ན་ རྣམ་པ་མེད་ན་སྔོ་སེར་སོགས། །རྟོགས་པའི་དབྱེ་བ་
མི་ནུས་ཕྱིར། །རང་རིག་མེད་འདོད་མི་འཐད་དེ། །དྲན་པ་ལས་ཀྱང་བདག་རིག་གྲུབ། །ཅེས་པའི་ལུང་དེས་གནོད་ཕྱིར་རོ། །
གཉིས་པ་
མདོ་སྡེ་པ་རང་གིས་གྲུབ་མཐའ་བཞག་པ་ མདོ་སྡེ་པ་རང་གི །གྲུབ་པའི་མཐའ་ཡི་འཇོག་ཚུལ་ལ། །
མདོ་ཡི་རབ་ཏུ་དབྱེ་བ་ནི། །སྙིང་པོ་མཆོག་ལས་འདི་སྐད་གསུངས། །མདོ་སྡེ་དབྱངས་བསྙད་ལུང་བསྟན་དང་། ། ཚིགས་བཅད་ཆེད་བརྗོད་དེ་ལྔ་ནི། །ཉན་ཐོས་མདོ་སྡེ་གླེང་གཞི་དང་། །རྟོགས་བརྗོད་དེ་ལྟ་བུ་འབྱུང་གསུམ། ། ཉན་ཐོས་འདུལ་བ་སྐྱེས་རབས་ནི། །བྱང་སེམས་འདུལ་བ་ཤིན་ཏུ་རྒྱས། །རྨད་དུ་བྱུང་བའི་ཆོས་ཀྱི་སྡེ། །གཉིས་ནི་བྱང་སེམས་མདོ་སྡེའོ། །གཏན་ལ་ཕབ་པའི་སྡེ་ཞེས་པ། །གཉིས་ཀའི་མངོན་པའི་སྡེ་སྣོད་ཡིན། །རང་རྒྱལ་སྡེ་སྣོད་ལོགས་སུ་མེད། །ཉན་ཐོས་སྡེ་སྣོད་ལ་དམིགས་སོ། །མདོ་དོན་གཏན་ལ་དབབ་པ་ནི། །
ཇི་སྙེད་པ་དང་ཇི་ལྟ་བ་
གཉིས་ཡོད་པའི་དང་པོ་ ཇི་སྙེད་པའི་དོན་ཕུང་ཁམས་དང་། །སྐྱེ་མཆེད་རྣམ་པར་བཞག་པ་ནི། །ཕལ་ཆེར་བྱེ་སྨྲ་དང་
མཐུན་ལ། །ཐུན་མོང་མ་ཡིན་འདོད་པ་ནི། །ཚོར་འདུ་རྣམ་ཤེས་ཕུང་ རགས་པ་མ་ཡིན་ཞིང་སྔ་མ་འགག་ཕྱི་མ་མ་སྐྱེས་པའི་
བར་གྱི་དབྱིངས་ཆ་དེའོ། ། པོ་གསུམ། །རྣམ་པ་རིག་བྱེད་མ་ཡིན་གཟུགས། །འདུས་མ་བྱས་གསུམ་རྣམས་ལ་ནི། །
ཆོས་ཀྱི་ཁམས་དང་སྐྱེ་མཆེད་འཇོག །ཚོར་འདུ་རྣམ་ཤེས་གསུམ་པོ་ རགས་པ་དང་། །གཟུགས་དང་མཚུངས་ལྡན་
འདུ་བྱེད་རྣམས། །རྫས་སུ་གྲུབ་ཅིང་རིགས་མིན་གཟུགས། །ལྡན་མིན་འདུ་བྱེད་འདུས་མ་བྱས། །གསུམ་ནི་རྫས་སུ་མ་གྲུབ་བོ། །འདས་པ་སོང་ཞིང་མ་འོངས་པ། །མ་སྐྱེས་ད་ལྟ་བ་ཁོ་ན། །རྫས་སུ་ཡོད་པར་འདོད་པའོ། །རྣམ་པ་རིག་བྱེད་མ་ཡིན་པ། །གཟུགས་སུ་མི་འདོད་སྡོམ་སོགས་ཀྱི། །སེམས་པ་གྲོགས་དང་བཅས་པར་འདོད། །~26~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཇི་ལྟ་གཉིས་པ་ཇི་ལྟ་བ་ བ་བཞིན་ཡོད་པ་ནི། །འཕགས་པའི་བདེན་པ་བཞི་དང་ནི། །སྟོང་ཉིད་བཅུ་དྲུག་དགེ་མི་
དགེ། །ལུང་མ་བསྟན་གསུམ་བཀའ་ འདུས་བྱས་ཐམས་ཅད་ནི་མི་རྟག་པ། ཟག་པ་དང་བཅས་པ་ཐམས་ཅད་ནི་སྡུག་བསྔལ་བ།
ཆོས་ཐམས་ཅད་ནི་བདག་མེད་པ། མྱ་ངན་ལས་འདས་པ་ཐམས་ཅད་ཞི་བའོ། ། རྟགས་ཀྱི། །ཕྱག་རྒྱ་བཞི་དང་རྣམ་པར་ཐར། །
སྒོ་གསུམ་གཏན་ལ་འབེབས་པ་སྟེ། །སློབ་དཔོན་དབྱིག་གཉེན་ཞབས་ཀྱིས་ནི། །བྱེ་བྲག་སྨྲ་དང་སྒོ་བསྟུན་ནས། །
དེ་ལས་ཁྱད་པར་འཕགས་ཚུལ་བསྟན། །རྡུལ་ཕྲན་རྣམས་ནི་དོན་དམ་པ། །དེས་བརྩམས་རགས་པ་ཀུན་རྫོབ་བོ། ། རྡུལ་ཕྲན་རེག་ལ་མ་འབྱར་
རྡུལ་ཆ་དྲུག་ བ། །བར་མེད་རེག་པར་འདུ་ཤེས་སོ། །ཤེས་པ་སྐད་ཅིག་མ་ཐམས་ཅད། །
ཡུལ་གྱི་རྣམ་པར་བཅས་པར་འདོད། །དམིགས་པའི་ཡུལ་ནི་ཕྱི་རོལ་དོན། །མྱོང་ཡུལ་གསལ་བ་ ཤེས་པ་ཡིན། །
དེ་ལྟར་འཇོག་བྱེད་ཕྱི་རོལ་དོན། །དཔེར་ན་ཤེས་པ་ཤེལ་དང་མཚུངས། །ཡུལ་ནི་སྣ་ཚོགས་གཟུགས་བརྙན་བཞིན། །གཟུགས་འཛིན་སྔ་ཕྱི་དུས་ཐ་དད། །རྒྱུ་འབྲས་ཡིན་ཅིང་དེ་བཞིན་གྱི། །ཤེས་པའི་རྣམ་པར་འཇོག་ནུས་རྒྱུ༑ ༑དེ་ལས་སྐད་ཅིག་སྔ་བ་ཡི། །ཤེས་པར་མངོན་སུམ་མི་སྣང་བའི། །ལྐོག་ན་མོ་ཞེས་རང་འཛིན་ལ། །རང་འདྲའི་རྣམ་པ་གཏོད་བྱེད་ཡོད། །
མི་ལྡན་པ་ཡི་འདུ་བྱེད་རྣམས། །གཟུགས་སེམས་སེམས་བྱུང་གནས་སྐབས་ལ། །བཏགས་པ་ཙམ་ཡིན་
འདུས་མ་བྱས། །གསུམ་ནི་དངོས་མེད་ཡིན་པ་ལ། །མིང་གི་བཏགས་པ་ཙམ་དུ་འདོད། །མྱ་ངན་འདས་པའང་དངོས་མེད་འདོད། །ལམ་དང་གང་ཟག་གི་འདོད་ཚུལ། །ཉན་རང་གཉིས་ནི་བྱེ་སྨྲ་དང་། །ཕལ་ཆེར་འདྲ་ལ་ཁྱད་པར་དུ། །བྱང་ཆུབ་སེམས་དཔར་ས་བཅུ་དང་། །རྫོགས་སངས་རྒྱས་ལ་སྐུ་གསུམ་མམ། །མི་གནས་མྱ་ངན་འདས་ཞེས་ཏེ། ཕུང་པོ་ལྷག་མེད་མྱང་འདས་ཀྱང་། །སེམས་ཅན་དོན་རྒྱུན་མི་ཆད་པ། །འབྱུང་ཞེས་མདོ་ལས་གསུངས་ལྟར་འདོད། །
དེ་དག་སྟོན་བྱེད་མདོ་སྡེ་འཆད་ཚུལ། མདོ་ཡི་ཚིག་གི་བཤད་ཚུལ་ལ། །བཤད་བྱའི་ཆོས་དེའི་
དགོས་ཉན་པ་པོ་གུས་པ་བསྐྱེད་ཕྱིར་དགོས་དོན་བསྟན་པ།  བསྟན་པ། །མཁས་པ་རྣམས་ཀྱིས་དེ་ཐོས་ནས། །དགོས་པ་
ཕུན་ཚོགས་ཐོབ་ཕྱིར་དུ། །ཉན་དང་འཛིན་ལ་འབད་པ་དང་། །ཆོས་དེར་གུས་པ་བསྐྱེད་ཕྱིར་ཡིན། །བརྗོད་བྱ་གང་དེའི་དོན་བསྡུས་པ།
 གཞུང་དོན་རགས་པ་རྟོགས་ཕྱིར་བསྡུས་དོན་བཤད་པ། །ཚིག་དེ་གསལ་ལ་མ་འདྲེས་པ། །ས་
མཚམས་མ་འཕྱུག་ཆོད་ཆེ་བ། །གསལ་ལ་བརྗོད་མེད་ངག་སྙོམས་པ། །ཚིག་སྙོམས་ལ་སོགས་ཡོན་ཏན་ལྡན། ། དེ་ཡི་ལྡོག་ཕྱོགས་སྐྱོན་བྲལ་ཞིང་། །བསྡུས་དོན་དེ་ཡི་གཞུང་གི་དོན། །གོ་བར་བྱེད་པ་ཉིད་ཡིན་ནོ། །ཚིག་
བྱ་བྱེད་
ལས་གསུམ་སྦྱར་ལ་ཚིག་དོན་ལེན་པ། གི་དོན་ལ་བརྟེན་ནས་ནི། །དོན་ཚོལ་ཕྱིར་དུ་ཐུན་མོང་དུ། །གྲགས་པའི་བུམ་པ་
སྤྱི་མིང་། ལྟ་བུའི་མིང་། །དེ་ལ་ བྱེ་བྲག་ཚིག ། གསེར་བུམ་ཞེས་ལྟ་བུའི། །མིང་དང་དེའི་ཡིག་འབྲུའི་གཞི། །གསུམ་~27~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དང་མངོན་ དེ་ལས་བྱུང་བའི་མིང་གི་མངོན་བརྗོད་ བརྗོད་བརྡའ་ སྒྲ་ཀ་ཙན་སོགས་ཀྱི་རིས་ལ་བསྒྲུབ་པ་ སྤྲོད་ཀྱི། །བསྟན་བཅོས་
སོགས་ལས་འབྱུང་བ་ཡི། །སྤྲོས་པ་རྣམས་ལ་མཁས་བྱས་ཏེ། །ཕྱི་ནས་བཤད་བྱའི་ཆོས་གང་ཞིག །དེ་དང་དེ་ཡི་
དོན་ལ་ནི། །མཁས་པར་བྱེད་པའི་ཆེད་དུའོ། །
མཚམས་ སྔ་ཕྱིའི་འབྲེལ་པ་རྟོགས་ཕྱིར་མཚམས་སྦྱར་བ་ སྦྱོར་དགོས་པ་གཞུང་ཚིག་དོན། །ཚིག་དོན་སྔ་ཕྱི་འདི་
ལྟར་དུ། །འགྲེལ་ཞེས་གསལ་པོར་མཚམས་སྦྱོར་དང་། །མདོ་རུ་དྲིལ་ནས་རྒྱས་བཤད་དང་། །སྤང་གཉེན་རྒྱུ་འབྲས་ཕན་ཚུན་སྦྱོར། །དེ་ཡིས་གཞུང་དོན་རྟོགས་སླ་ཞིང་། །སྒྲོ་འདོགས་ལེགས་པར་ཆོད་པར་འགྱུར། །བརྒལ་
རྟོགས་དཀའི་གནད་རྣམས་བརྒལ་ལན་སྒོ་ནུས་བསྙད་པ་ ལན་གཞུང་དོན་སློབ་མ་ཡི། །རྟོགས་པར་དཀའ་བ་འགའ་ཞིག་
ལ༑ ༑དོགས་གནས་དེ་དག་འགལ་མི་འགལ། །ལུང་དང་རིགས་པས་སོ་སོ་ཡི། །དབྱེ་བ་བྱེད་ཅིང་འགལ་སྤོང་དང་། །གཞུང་དོན་ཚོལ་ཞིང་འཁྲུལ་མ་འཁྲུལ། །ཇི་བཞིན་རྟོགས་པ་བྱེད་པའོ། །གྲུབ་མཐའི་རྣམ་བཞག་མདོ་ཙམ་མོ། །ཚད་མ་སྨྲ་བའི་
དཔལ་ཆོས་ཀྱི་གྲགས་པ་སོགས་ མདོ་སྡེ་པ། །དེ་ནི་ཐེག་ཆེན་བཀར་བསྒྲུབ་པ། །མི་དགོས་
འབུམ་སོགས་མདོ་སྡེ་རྣམས། །བཀའ་རུ་འདོད་པ་ཡིན་ཕྱིར་རོ།  །
༈ གསུམ་པ་རྣལ་འབྱོར་སྤྱོད་པ་ལ། །དེ་ཡི་སྒྲ་དོན་ཕྱི་རོལ་གྱི། །སྣང་བ་ཐམས་ཅད་སེམས་ཙམ་དུ། །
འདོད་ཅིང་དངོས་པོར་སྨྲ་བ་ཡི། །སེམས་ཙམ་པ་རུ་གྲགས་པ་སྟེ། །ནང་གསེས་རྣམ་བདེན་རྣམ་བརྫུན་གཉིས། །འདི་ཡི་གྲུབ་མཐའི་འཇོག་ཚུལ་ལ། །ཐེག་ཆེན་བཀར་སྒྲུབ་ཉན་ཐོས་བཀག །རང་གི་འདོད་པ་བརྗོད་པའོ། །མདོ་སྡེ་པ་རྣམས་ཁོ་རང་གི། །ཁས་བླང་དེ་ལས་ཤེར་ཕྱིན་དང་། །ཕལ་ཆེན་ལ་སོགས་བཀར་
སྔ་མའི་ལོག་རྟོག་དགག་པ་
མི་འདོད། །དེ་ནི་འཐད་པ་མ་ཡིན་སྟེ། །ཐེག་པ་ཆེ་ནི་སངས་རྒྱས་ཀྱི། །བཀའ་མིན་གྱུར་ན་རྒྱལ་བ་ མ་འོངས་འཇིག་
ལྟར་སྔར་ལུང་མ་བསྟན་ དེས། །ལུང་བསྟན་རིགས་ནའང་དེ་མ་གསུངས། །དེ་བཞིན་ཐེག་ཆེན་ཤེར་ཕྱིན་ ་ཆེ་ཆུང་ཐེག་པ་
སྟོན་པས་ལྷན་ཅིག་གསུང་པ། སོགས། །ཉན་ཐོས་ཐེག་དང་ལྷན་ཅིག་ཏུ། །བྱུང་ཀྱིས་ཕྱིས་སུ་བྱུང་བ་མིན། །ཤེས་རབ་
ཕ་རོལ་ཕྱིན་པའི་ རྒྱལ་ལས་གཞན་གྱི་ཟབ་རྒྱས་འདི་ཡུལ་མིན། སྐོར། །ཟབ་ཅིང་རྒྱ་ཆེའི་ཆོས་འདི་དག །རྟོག་གེའི་སྤྱོད་
ཡུལ་མ་ཡིན་ནོ། །སངས་རྒྱས་ རྣམ་འཕྲུལ་གཞན་གྱིས་གསུང་ཀྱང་བཀའ་རུ་སྒྲུབ་ གཞན་གྱིས་གསུང་ཟེར་ན། །དེ་ཡང་
སངས་རྒྱས་བཀའ་རུ་གྲུབ། །ཐེག་ཆེན་ཡོད་ན་འདི་ལས་ ཐེག་ཆེན་ཡོད་ན་འདི་ལས་གཞན་མེད་ཚུལ་ གཞན། །མེད་
ཅིང་མདོ་སྡེ་གཞན་ལ་ཡང་། །དེ་དང་ཚུལ་མཚུངས་ལས་གཞན་ཅི། །ཟབ་ ཟབ་རྒྱས་ཐེག་པ་མེད་ན་སངས་རྒྱས་མེད་ མོ་
སྟོང་པ་ཉིད་དང་ནི། །རྒྱ་ཆེ་བྱང་ཆུབ་སྤྱོད་པའི་ཚུལ། །མེད་ན་སངས་རྒྱས་ག་ལ་འབྱུང་། །ཐེག་ཆེན་ཉོན་མོངས་
ཐེག་ཆེན་ཉོན་མོངས་པའི་གཉེན་པོ་ གཉེན་པོར་གྱུར། །སྣ་ཚོགས་སྒྲས་ སྣ་ཚོགས་སྒྲས་གསུང་རྟོག་པ་དཀའ་ གསུང་རྟོགས་~28~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དཀའ་བས། །ཐེག་ཆེན་རྒྱལ་བའི་བཀའ་གྲུབ་བོ། །གཞི་ལྔ་ལས་ནི་གཟུགས་ཀྱི་གཞི། །ཕྱི་དོན་ཕྲ་རབ་རྡུལ་
མདོ་སྡེ་པའི་འདོད་རྡུལ་དྲུག་ཆ་རེག་ལ་མ་འབྱར་ ཙམ་ནི། །གྲུབ་འདོད་འཐད་པ་མ་ཡིན་ཏེ། །ཁྱོད་ལུགས་སྒྲ་མེད་ཕྲ་རབ་
ཀྱིས། །རྡུལ་ འདི་དོན་དུ་ནུས་པ་བརྒྱད་འདུས་ཡིན་ཀྱང་འདི་སྐབས་བསགས་རྡུལ་ལྟ་བུར་བཤད། འདི་ཡང་ཕྲ་རག་ལ་ཆ་དང་གོང་བུའི་
ཐ་སྙད་ཀྱིས་ཕྲ་རབ་མིང་མེད་འགྲོ་བ་ལ་དགོངས་ རྫས་བརྒྱད་འདོད་སོ་སོ་ནས། །གྲུབ་པ་མེད་ཕྱིར་དེ་འདུས་པའི། །རྡུལ་
ཉིད་ཡོད་པ་མ་ཡིན་ནོ། །
ཆ་མེད་ཕྲ་རབ་རྡུལ་ཡོད་ཅེས། །ཟེར་ན་དེའང་མི་འཐད་དེ། །དབུས་རྡུལ་ཕྲ་རབ་གཅིག་ལ་ནི། །ཕྲ་རབ་
རྡུལ་དྲུག་གིས་བསྐོར་ན། །དབུས་མར་ཕྱོགས་ཆ་དྲུག་ ཆ་དྲུག་ཡོད་པས་ཕྲ་རབ་ལས་ཆེ་བར་འགྱུར།  ཡོད་འགྱུར། །དེ་ལ་
འབྱར་ཆ་དྲུག་ཡོད་པ། །ཡིན་ན་གཅིག་གི་གོ་ས་དེར། །གཞན་མི་འབྱུང་གྱུར་གཅིག་གི་ནི། །གོ་ས་གང་ཡིན་
དྲུག་ཆར་གྱི། །གོ་ས་ཡིན་ན་གོང་བུར་གྱུར། །དེ་ཉིད་ དྲུག་འདུས་པའི་གོང་བུ་རྡུལ་ཕྲག་གཅིག་པའི་གོ་སར་ཚུད་ན་ཆུང་ཐལ་
དབང་ཤེས་མི་སྣང་འགྱུར། །རྡུལ་ཕྲན་ཆ་མེད་མི་སྦྱོར་གྱིས། །འདུས་པ་ཕན་ཚུན་སྦྱོར་ཞེ་ན། །འདུས་པ་མེད་པར་མི་རིགས་ཏེ། །འདུས་རྒྱུའི་རྡུལ་ཕྲན་
རྡུལ་ཕྲན་ནི་ཆ་མེད་ཡིན་པས་མི་སྦྱོར། དེ་འདུས་པར་འདོད་ན་གོང་གི་ཚེ་ཆུང་སྐྱོན་དུ་ཐལ་
བའི་རྡུལ་ཕྲན་མེད་པས་ ཆ་མེད་དུ། །འདོད་པས་སྦྱོར་བ་མེད་ཕྱིར་རོ། །གཟུགས་སོགས་དོན་ལ་ཡོད་མིན་ཏེ། །སེམས་
ཉིད་འཁྲུལ་པ་ལས་བྱུང་ཕྱིར། །གལ་ཏེ་ཕྱི་དོན་ཡོད་བཤད་པ། །དྲང་དོན་དགོངས་པ་ཅན་ཡིན་ནོ། །དེ་བཞིན་སེམས་རྒྱུན་མི་ཆད་པར། །དགོངས་ནས་བར་སྲིད་ཡོད་པར་གསུང་། །དེ་ཡི་དགོངས་གཞི་འདི་ཡིན་ཏེ། །གཟུགས་གཟུགས་སུ་སྣང་བ་རྣམ་རིག་གི །གཟུང་རུང་ས་བོན་ལ་དགོངས་ནས། །གཟུགས་དང་མིག་གི་སྐྱེ་མཆེད་གསུང་། །ཆོས་ཀུན་རྣམ་པར་
སེམས་ཙམ་པ་རང་གི་བཞེད་པ་ རིག་ཙམ་དུ། ། གསུངས་པའི་ཐེག་ཆེན་གྱི་ཚུལ་ནི། །སྣང་བ་ཤེས་
པར་འདོད་པ་ཡི། །རྣམ་བདེན་པ་དང་སྣང་བ་ནི། །རྣམ་པར་ཤེས་པའི་སྒྲོ་བཏགས་སུ། །འདོད་པ་རྣམ་བརྫུན་གཉིས་སུ་འདོད། །མི་ལྡན་འདུ་བྱེད་བཏགས་ཙམ་འདོད། །དེ་བཞིན་འདུས་མ་བྱས་པ་ནི། །མེད་པ་ཁོ་ནར་མི་འདོད་ཅིང་། །ཀུན་གཞིའི་རྣམ་པར་ཤེས་པ་དང་། །དེ་ལ་དམིགས་ནས་ངར་སེམས་པའི། །རྣམ་པ་ཅན་གྱི་ཉོན་ཡིད་དེ། །རྣམ་པར་ཤེས་པ་ཚོགས་བརྒྱད་འདོད། །བཙུན་པ་ཡང་དག་ལྡན་ཞེས་པས། །དེ་ཡི་སྟེང་དུ་དྲི་མེད་པའི། ། ཡིད་དང་དགུ་རུ་འདོད་པར་བཤད། །རྣམ་བདེན་པ་ཡི་ཚོགས་དྲུག་འདོད། །
འདི་དག་ཞིབ་ཏུ་བཀྲལ་བ་ལ། །ཀུན་གཞིའི་རྣམ་པར་ཤེས་པ་ནི། །འདི་ལ་རྣམས་པར་སྨིན་པ་དང་། །
ས་བོན་ཆ་ནི་གཉིས་སུ་ཕྱེ། །རྣམ་སྨིན་གློ་བུར་མ་ཡིན་པ། །ཐོག་མ་མེད་ནས་སྔོན་བསགས་པའི། །ལས་ཀྱིས་ཆེད་དུ་མ་དམིགས་ཀྱང་། །རྟེན་འབྲེལ་ཙམ་གྱི་ཀུན་ཉོན་
མ་རིག་པ་གྱི། །ཆོས་ཀུན་སྐྱེ་བའི་རྒྱུར་གྱུར་ཅིང་། །ཆུ་~29~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལས་རྐྱེན་ནི་མང་ཉུང་གི། །དབང་གིས་རྦ་རླབས་མང་ཉུང་ལྟར། །བག་ཆགས་སད་བྱེད་རྐྱེན་ལ་བརྟེན། །དབང་
ཤེས་ཆོས་རྣམས་འབྱུང་བའི་རྒྱུ། །ངོ་བོ་ཉིད་ཀྱི་རྣམ་པ་ནི། །འབྱེད་པ་ཅན་གྱི་རྟེན་འབྲེལ་ལོ། །ས་བོན་ཞེས་པ་དེར་བགོས་པའི། །ཀུན་ཉོན་ལས་ཀུན་བསྡུ་བའི་གཞི། །ནུས་པ་ཙམ་ལས་མངོན་གྱུར་མེད། །ངོ་བོས་མ་སྒྲིབ་ལུང་མ་བསྟན། །སྐྱེ་བ་སྙོམས་འཇུག་སོགས་རྒྱུ་བྱེད། །གཞན་རིག་ཙམ་གྱི་ཡིད་མངོན་ཡིན། །དམིགས་པ་བརྟན་གཡོ་ཐམས་ཅད་ནི། །ཕྱོགས་དང་རིས་སུ་མ་ཆད་དམིགས། །རྣམ་པ་ཀུན་གཞི་དེ་རང་གི །དམིགས་པ་བརྟན་གཡོ་ཐམས་ཅད་ལ། །དམིགས་ནུས་ཕྲ་ཞིང་མི་གསལ་བ། །འཇུག་པའི་ཚུལ་ནི་སེམས་ཅན་གྱི། །སྐབས་སུ་རྒྱུན་མི་ཆད་པར་འཇུག །དེ་ཡི་འཁོར་ནི་ཀུན་འགྲོ་ལྔ། །ལེན་པའི་རྣམ་ཤེས་ཞེས་བྱ་སྟེ། །འཆི་འཕོའི་སྐབས་སུ་དགེ་སྡིག་གི། །རྣམ་སྨིན་ལེན་པའི་རྐྱེན་བྱེད་ཅིང་། །སྐྱེ་བ་སོགས་ཀྱི་རྒྱུ་ཡང་བྱེད། །ཡིད་དང་འཇུག་པའི་ཤེས་པ་རྣམས། །ཅི་རིགས་པ་ནི་དེ་ལས་བྱུང་། །
ལྡོག་ཚུལ་ལ་སོགས་འོག་ཏུ་ཤེས། །ཉོན་མོངས་པ་ཡི་ཡིད་བྱེད་པ། ། རྟག་ཏུ་ང་རུ་སེམས་པ་ཡི། །སྒྲིབ་
ཀྱི་ལུང་མ་བསྟན་པ་སྟེ། །ཁམས་གསུམ་ལ་ཡོད་དེའི་ངོ་བོ། །ལུང་དུ་མ་བསྟན་དམིགས་པ་ནི། །ཀུན་གཞི་ལ་དམིགས་རྣམ་པ་ནི། །ངའོ་སྙམ་པ་ཅན་ཡིན་ནོ། །འཇུག་ཚུལ་སོ་སྐྱེ་ཀུན་ལ་འཇུག ། འཁོར་ནི་ཀུན་འགྲོ་ལྔ་དང་ནི༑ ༑ཚོར་དང་ང་རྒྱལ་མ་རིག་པ། །ལྟ་བ་དང་བཅས་དགུ་ཡིས་བསྐོར། །ལྡོག་དུས་ཐེག་ཆེན་དགྲ་བཅོམ་དང་། །མཐོང་ལམ་ཐོབ་ནས་ངེས་པར་དག །མིག་གིས་གཟུགས་མཐོང་རྣ་བ་ཡིས། །སྒྲ་ཐོས་སྣ་ཡིས་དྲི་སྣོམ་ཞིང་། །ལྕེ་ཡིས་རོ་མྱང་ལུས་ཀྱི་ནི། །རེག་བྱ་ཤེས་པ་སྒོ་ལྔ་ཡི། །རྣམ་པར་ཤེས་པ་ཞེས་སུ་གྲགས། །དེ་ཡང་ཡིད་དེ་ལས་འཕྲོས་པའི། །འཇུག་ཤེས་ཞེས་པ་དབང་ཤེས་ལ། །སྒོ་ལྔར་བརྟེན་པ་ཙམ་ཞིག་ལས། །ཡིད་གཞན་ཆེད་དུ་མ་གཏད་དང་། །གཟུགས་ལ་སོགས་པར་ཆེད་གཏད་གཉིས། །སེམས་ཀྱི་མཚན་ཉིད་རང་ཡུལ་ནི། །རང་གི་སྟོབས་ཀྱིས་རིག་པའོ། །
དེ་ལས་འཕྲོས་རྣམས་སེམས་བྱུང་གྲགས། །ལྔ་བཅུ་རྩ་གཅིག་འོག་ཏུ་འབྱུང་། །འཇུག་ཤེས་འཁོར་དུ་
འབྱུང་ཚུལ་ནི། །དབང་ཤེས་
ལ་གཞན་འཆར་རང་གི་ནུས་པ་གནས།་་་་་ ཡིད་གཞན་མ་གཏད་པའི། །འཁོར་དུ་ཀུན་འགྲོ་
ལྔ་པོ་འབྱུང་། ། ཡུལ་གཞན་ལ་ ཡིད་གཏད་འཁོར་དུ་སེམས་བྱུང་ནི། །ལྔ་བཅུ་རྩ་གཅིག་ཐམས་ཅད་འབྱུང་། །ཡིད་ཀྱི་
ཤེས་པ་ཡིད་འཇུག་ཡུལ། །རྐྱེན་ལ་ འཇུག་རུང་ཉེ་བར་གནས་ཙམ་ལ། །འཁོར་དུ་ཀུན་འགྲོ་ལྔ་ཡིད་དེ། །ངན་སོང་
ཡུལ་ལ་རྟོག་པ་འཕྲོ་ བའི། །འཁོར་དུ་དད་སོགས་དགེ་བ་དང་། །ཐེ་ཚོམ་ལ་སོགས་མི་དགེ་བ། །ང་རྒྱལ་ལ་
སོགས་སྒྲིབ་ལུང་མ། །བསྟན་དང་གཉིད་སོགས་མ་བསྒྲིབས་པའི། །ལུང་དུ་མ་བསྟན་རྣམས་འབྱུང་ངོ་། །ཡིད་~30~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱི་དབང་པོ་ལ་བརྟེན་པའི། །དྲུག་པ་ཡིད་ཀྱི་རྣམ་ཤེས་ནི། །སྒོ་ལྔའི་རྣམ་པར་ཤེས་པ་ནི། །འགག་མ་ཐག་པ་དེ་
ལ་འཇོག །དེ་ཡང་རྟོགས་པར་གྱུར་པ་ཡི། །ཡིད་ཤེས་ཡུལ་ནི་སྣ་ཚོགས་ལ། །བརྟེན་པའི་ནང་གི་རྣམ་པར་རྟོག ། རྟོག་མེད་ཤེས་པའི་ཡིད་ཤེས་ནི། །ཤེས་པ་རྟོག་མེད་ནང་གནས་སོ། །དེ་ལ་བདག་པོའི་རྐྱེན་ཞེས་པ། །སྒོ་ལྔར་བརྟེན་ནས་དོན་ལྔ་རྟོགས། །ཡིད་ཀྱི་བསྒོས་སྐལ་ཡིད་དབང་གི །བདག་རྐྱེན་ལ་གཟུགས་དངོས་འཆར་མིན། ། ཡིད་ཡུལ་སྣ་ཚོགས་འཆར་བའོ། །མཚུངས་ལྡན་ཞེས་པ་དཔེར་མཚོན་ན། །དངོས་པོ་མཐོང་རུང་མིག་ཤེས་ཀྱི། ། སེམས་བྱུང་དེ་ཡི་གཟུགས་དངོས་པོར། །ཞིབ་ཏུ་དཔྱད་ཅིང་འཛིན་ལྟ་བུ། །དམིགས་ཡུལ་རྣམ་པ་རྟེན་དང་དུས། ། རྫས་བཅས་ལྔ་དང་མཚུངས་པས་སོ། །
འཇུག་ཚུལ་སེམས་ལས་གྱུར་པ་ཡི། །རང་རིག་རང་ཡུལ་རང་སྟོབས་ཀྱིས། །རིག་པའི་གཙོ་སེམས་
སེམས་བྱུང་ལས། །གྱུར་པའི་རང་གི་རིག་པ་ནི། །རང་གི་ཡུལ་ལ་རང་སྟོབས་ཀྱིས། །རྩེ་གཅིག་སེམས་པའི་ཏིང་འཛིན་ནོ། །སེམས་ལས་གྱུར་པའི་གཞན་རིག་གི །གཙོ་སེམས་སྒོ་ལྔ་ཡིད་ཤེས་བཅས། །སེམས་བྱུང་ལས་གྱུར་གཞན་རིག་ནི། །དབང་པོ་དང་ནི་ཡིད་ཡུལ་དུ། །འཆར་བའི་རྣམ་པར་རྟོག་རྣམས་སོ། །ཉམས་མྱོང་སྒོ་ནས་རྟོགས་པ་ཡི། །ཉམས་སུ་མྱོང་བའི་རང་རིག་ནི། །ཡིད་ལ་རྣམ་རྟོག་སྣ་ཚོགས་པ། །འཆར་ཞིང་མྱོང་བ་རྟོག་མེད་ཀྱི། །ཤེས་པའི་རང་རིག་ཡིད་ལ་ནི། །རྣམ་རྟོག་ཅི་ཡང་མ་འཆར་གནས། །དེ་ཡང་རྟེན་གྱི་གང་ཟག་ནི། ། སོ་སྐྱེར་དེ་བཞིན་ཐེག་གསུམ་གྱི། །འཕགས་པའི་རྗེས་ཐོབ་རྟོགས་པ་དང་། །མཉམ་བཞག་རྣམ་རྟོག་མེད་པའོ། ། འཛིན་སྟངས་རྟོག་པར་གྱུར་པ་ཡི། །འཁྲུལ་ཤེས་བཟང་ངན་ལ་ཆེད་དུ། །རྟོག་པའི་མདོ་ལ་གོ་བཟློག་གི །རྟོག་གཉིས་གཅིག་ཆར་སྐྱེས་པ་བསླད། །རྟོག་པས་བཅིང་ཀྱང་དོན་མི་ནུས། །ངལ་དུབ་མྱོང་བའི་རྣམ་རྟོག་རྣམས། ། རྟོག་མེད་དབང་ཤེས་འཁྲུལ་པ་ནི། །ཟླ་བ་གཉིས་སྣང་དང་སྐྲ་ཤད། །འཛག་པར་སྣང་བར་ལྟ་བུའོ། །
མ་འཁྲུལ་དབང་ཤེས་ཆེད་དམིགས་ལྟར། །མངོན་སུམ་དབང་མངོན་གྱུར་པའོ། །ཡིད་ཤེས་མ་འཁྲུལ་
མངོན་སུམ་དུ། །ཡིད་ཡུལ་ཤར་བའི་ཡིད་མངོན་ནོ། །དབང་ཤེས་ཡིད་ཤེས་གཉིས་འདུས་ཀྱིས། །ཚུལ་བཞིན་མཐོང་བ་མངོན་སུམ་གྱི། །ཤེས་པ་ཡིན་ནོ་ཐག་ཁྲར་སྦྲུལ། །ཤིང་ནི་ཕལ་པར་ཙནྡན་དུ། །མཐོང་བ་ལོག་པའི་ཤེས་པར་གྲགས། །དེ་དག་རྣམ་ཀྱང་སྒོ་གསུམ་གྱི། །དགེ་དང་མི་དགེ་ལུང་མ་བསྟན། །སྣ་ཚོགས་ལས་སུ་འདུ་བའོ། །གང་ལྟར་རིག་རྒྱུའི་བཟུང་བའི་དོན། །གཞན་དུ་ཡོད་ན་
བྱེ་སྨྲ་གཞན་རིག་འགྱུར། །གཟུང་འཛིན་གཉིས་སུ་
མེད་པ་ཡི། །རང་རིག་ སེམས་ཙམ་པ་ ཁོ་ནར་འདོད་པའོ། །སེམས་བྱུང་ལྔ་བཅུ་རྩ་གཅིག་ནི། །ཚོར་དང་འདུ་ རགས་
པར་མ་གྱུར་པའི་ཕྲ་བ་ ཤེས་སེམས་པ་དང་། །རེག་པ་ཡིད་བྱེད་ཀུན་འགྲོ་ལྔ། །འདུན་མོས་དྲན་པ་ཏིང་འཛིན་དང་། ། ~31~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བློ་གྲོས་ཞེས་བྱ་བ་ཡུལ་ངེས་ལྔ། །དད་དང་ངོ་ཚ་ཤེས་ཁྲེལ་ཡོད། །མི་ཆགས་མི་སྡང་གཏི་མུག་མེད། །བརྩོན་འགྲུས་
ཤིན་སྦྱངས་བག་ཡོད་དང་། །བཏང་སྙོམས་རྣམ་པར་མི་འཚེ་དགེ །སྲིད་པའི་རྩ་བ་ཕྲ་རྒྱས་དྲུག །འདོད་ཆགས་
དེ་བཞིན་ཁོང་ཁྲོ་དང་། །ང་རྒྱལ་མ་རིག་ལྟ་བ་དང་། །ཐེ་ཚོམ་ཡིན་ཏེ་ཉེ་ཉོན་ནི། །ཁྲོ་བ་འཁོན་དུ་འཛིན་པ་དང་། །འཆབ་དང་འཚིག་དང་ཕྲག་དོག་དང་། །སེར་སྣ་དང་ནི་སྒྱུ་བཅས་དང་། །གཡོ་རྒྱུ་རྣམ་འཚེ་ངོ་ཚ་མེད། །ཁྲེལ་མེད་རྨུགས་དང་རྒོད་པ་དང་། །མ་དད་པ་དང་ལེ་ལོ་དང་། །བག་མེད་པ་ད་བརྗེད་ངེས་དང་། །རྣམ་གཡེངས་ཤེས་བཞིན་མ་ཡིན་པ། །གཉིད་འགྱོད་རྟོགས་དཔྱོད་གཞན་འགྱུར་
ཀུན་བསྡོམས་པས་ལྔ་བཅུ་རྩ་གཅིག་གོ་ བཞི། །
སེམས་ཙམ་རང་གི་འདོད་པ་ནི། །དང་པོ་ཤེས་བྱའི་གནས་དང་ནི། །གཉིས་པ་མཚན་ཉིད་རྣམ་པ་གསུམ། ། གསུམ་པ་དེ་རུ་འཇུག་པ་དང་། །བཞི་པ་དེ་ཡི་རྒྱུ་འབྲས་དང་། །ལྔ་པ་དེ་ཡི་རབ་དབྱེ་དང་། །དྲུག་པ་བསླབ་པ་གསུམ་དང་ནི། །བདུན་པ་དེ་འབྲས་སྤང་བ་དང་། །བརྒྱད་པ་ཡེ་ཤེས་ཐེག་པ་མཆོག །དེ་ཡི་
དང་པོ་ཤེས་བྱའི་གནས་
ནི་དང་པོ་ཀུན་ ཀུན་གཞི་ཡོད་པའི་རྒྱུ་མཚན། ཀུན་གཞིའི་མཚན་ཉིད། དེ་ལྡོག་དུས། དབང་ཕྱུག་ལ་སོགས་དང་མི་འདྲ་བའི་ཁྱད་པར་བཞི་
ལས་དང་པོ། གཞི་ལ། །དེ་ཉིད་ཡོད་པའི་རྒྱུ་མཚན་ནི། །ལུས་ལེན་པ་དང་རྣམ་སྨིན་མྱོང་། །སྙོམས་འཇུག་ལས་
ལྡང་འཆི་འཕོ་དང་། །སྐྱེ་བའི་ སྐྱེ་བ་ལ་སོགས་མི་སྲིད་པའི་སྐྱོན་ཡོད། རྒྱུ་རུ་གྱུར་པས་སོ། །
ཉན་ཐོས་རྣམས་ལ་མ་བསྟན་ཏེ། །ཤེས་བྱ་ཕྲ་དང་ཟབ་མོས་བསྡུས། །རྒྱ་ཆེའི་ཤེས་པ་ལྷུར་མི་ལེན། །
དེས་ན་ལུས་ལེན་རྒྱུན་འཇུག་སོགས། ། བདག་དང་འཁྲུལ་བར་སྲིད་པའི་ཕྱིར། །རང་འབྲས་རྣམ་གྲོལ་གེགས་བྱེད་པའི། །ཕྱིར་ན་མདོ་ལས་མ་བསྟན་གསུང་། །ཀུན་གཞི་དེ་ཡི་མཚན་ཉིད་
དེ་ཡི་མཚན་ཉིད་ ནི།  །ཀུན་གཞིའི་
རྣམ་ཤེས་དེ་ཉིད་ལ། །ཟག་མེད་ཡོན་ཏན་རྐྱེན་ཕྲད་ན། །བྱང་ཆུབ་ཐོབ་བྱེད་ནུས་པའང་ཡོད། །དེ་ལ་རྣམ་སྨིན་ས་བོན་གྱི། །ཆ་གཉིས་ཡོད་ལས་སྔ་མ་ནི། །གློ་བུར་མ་ཡིན་ཐོག་མེད་ནས། །གནས་ཤིང་ཀུན་ཉོན་
མ་རིག་ཆོས་
ཀུན་གྱི། །བག་ཆགས་ས་བོན་འཛིན་པ་སྟེ། །ཀུན་ཉོན་ མ་རིག་ཆོས་ཀུན་སྐྱེ་བའི་རྒྱུ། །གྱུར་ཅིང་དབང་པོ་
གཟུགས་རྣམས་ཀྱི། །རྒྱུ་ཡང་ཡིན་ལ་དཔེར་མཚོན་ན། །ཆུ་ལ་རྐྱེན་གྱི་མང་ཉུང་གི། །རྦ་རླབས་མང་ཉུང་འབྱུང་བ་བཞིན། །བག་ཆགས་སད་བྱེད་རྐྱེན་ལ་བརྟེན། །ཡིད་དང་འཇུག་པའི་ཤེས་པ་རྣམས། །ཅི་རིགས་འབྱུང་བའི་རྒྱུ་ཡིན་ལ། །ཆོས་ཀུན་བག་ཆགས་ལ་བརྟེན་ནས། །བྱུང་བས་འབྲས་བུ་དུ་ཡང་གྱུར། །དེ་ལ་མིང་གི་རྣམ་གྲངས་ནི། །ཀུན་གཞིའི་རྣམ་པར་ཤེས་པ་དང་། །རྣམ་པར་སྨིན་པའི་རྣམ་ཤེས་དང་། །ལེན་པའི་རྣམ་ཤེས་ཞེས་སུ་གྲགས། །ངོ་བོ་ཉིད་གསུམ་གནས་ཡིན་པས། །ཤེས་བྱའི་གནས་ཞེས་བྱ་བར་འདོགས། །ས་
དེ་ལ་སོགས་པའི་
གཉིས་པ་བོན་ཀུན་ཉོན་ཆོས་རྣམས་ཀྱི། །བག་ཆགས་ནུས་པ་ཙམ་གྱི་ནི། །ངོ་བོར་གནས་ཤིང་ཤེས་རིག་ལྟར། ། ~32~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྫས་སུ་གྲུབ་པ་མ་ཡིན་ནོ། །ཀུན་གཞིའི་རྣམ་པར་ཤེས་དེ་ནི། །ཀུན་འགྲོ་ལྔ་ཡི་གྲོགས་དང་འགྲོགས། །ཚོར་བ་
བཏང་སྙོམས་ཁོ་ནའོ། །དགེ་དང་མི་དགེ་གང་དུའང་། །མ་ངེས་མ་སྒྲིབ་ལུང་མ་བསྟན། ། དེ་ལྡོག་པའི་དུས་ ཀུན་
གཞི་དེ་ནི་འཁོར་བའི་སྐབས། །རྒྱུན་མི་ཆད་འཇུག་ལྡོག་དུས་ནི། །ས་བོན་ཉན་རང་དགྲ་བཅོམ་ཐོབ། །ཐེག་ཆེན་ས་བརྒྱད་ཐོབ་ཚེ་ལྡོག །ཉོན་མོངས་མ་ལུས་སྤོངས་པས་སོ། །
རྣམ་སྨིན་ཆ་ནི་ཉན་རང་གི །ཕུང་པོ་ལྷག་མེད་རྒྱུན་ཆད་པའི། །ཚུལ་གྱིས་ལྡོག་ལ་ཐེག་ཆེན་པས། །རྡོ་
རྗེ་ལྟ་བུའི་ཏིང་འཛིན་གྱིས། །མཇུག་ཐོག་མེ་ལོང་ལྟ་བུ་ཡི། །ཡེ་ཤེས་ཉིད་དུ་གནས་གྱུར་པའི། །ཚུལ་ཀྱིས་ལྡོག་པ་ཞེས་བཤད་དོ། །དེ་ནི་དབང་ཕྱུག་ལ་
དབང་ཕྱུག་སོགས་དང་མི་འདྲ་བའི་ཁྱད་པར་ སོགས་དང་། །མི་འདྲ་བ་ཡི་ཁྱད་
པར་ནི༑ ༑ཕྱི་རོལ་པས་ནི་ལྟོས་མེད་དུ། །རང་གྲུབ་དབང་ཕྱུག་ལ་སོགས་ཀྱིས། །བློས་བྱས་རྟག་པ་རང་དབང་ཅན། །འདོད་ཅིང་འདི་ནི་དེ་མིན་ཏེ། །ཀུན་གཞི་སེམས་ཅན་རེ་རེ་བཞིན། །ཡོད་ཅིང་རྟེན་ཅིང་འབྲེལ་འབྱུང་བར། །སྐད་ཅིག་མ་ཡི་རང་བཞིན་སྟོང་། །རྐྱེན་གྱིས་ཡོངས་སུ་བསྒྱུར་བ་ལས། །རྟག་པར་རང་དབང་ཅན་མིན་ནི༑ ༑དེ་ལ་གཉིས་
མཚན་ཉིད་གསུམ་ནི་ པ་མཚན་ཉིད་ནི། །གཞན་དབང་ཀུན་བརྟགས་ཡོངས་གྲུབ་གསུམ། ། གཞན་
དབང་ཀུན་གཞིའི་རྣམ་ཤེས་ལས་བྱུང་བའི། །བག་ཆགས་ཕུང་ཁམས་སྐྱེ་མཆེད་སོགས། །གཟུང་འཛིན་རྣམ་པར་
སྣང་རྣམས་སོ། །
དཔེར་ན་ སྟག་ཚང་ལོ་ཙཱ་བས་བཞེད། སྒྱུ་མ་མཁན་ཞིག་གིས། །ཤིང་དུམ་ལྟ་བུར་མིག་འཕྲུལ་གྱི། །སྔགས་
ཀྱིས་གླང་པོར་བསྒྱུར་ལྟར་རོ། །ཀུན་བརྟགས་ཞེས་ནི་རྣམ་རིག་གི་ ཀུན་བརྟགས ། །གཟུང་དང་འཛིན་པའི་ཡུལ་དེ་
དག །བདག་གིར་བཟུང་དང་འདི་ཞེས་པའི། །སྣ་ཚོགས་མིང་གི་སྒྲོ་བཏགས་པ། །དཔེར་ན་སྒྱུ་མས་ཤིང་དུམ་ལ༑ ༑གླང་པོར་བསྒྱུར་དེ་གླང་པོ་ཆེ། །ངེས་པར་ཡིན་སྣང་བྱས་ལྟར་རོ། །ཡོངས་གྲུབ་
ཡོངས་གྲུབ་ དེ་བཞིན་ཉིད་
དང་ནི། །རྣམ་པར་མི་རྟོག་ཡེ་ཤེས་ཏེ། །ཐ་མལ་པ་ཡི་བདག་འཛིན་དང་། །གཟུང་འཛིན་གཉིས་ཀྱིས་སྟོང་པའོ། །དཔེར་ན་སྒྱུ་མའི་གླང་པོ་དེ། །འཁྲུལ་ངོར་སྣང་བ་རྒྱུ་རྐྱེན་ལས། །སྐྱེས་ཀྱང་རིག་པས་དཔྱད་པའི་ཚེ། །སྒྱུ་མ་མཁན་དང་རིགས་སྔགས་དང་། །རྫས་གསུམ་སོ་སོར་དབྱེ་བའི་ཚེ། །གླང་པོར་གྲུབ་པ་མེད་པ་ཡི། །རྒྱུ་མཚན་རྟོག་པ་ལྟ་བུའོ། །དེ་ལྟར་ཡིན་ན་
སེམས་རྣམ་རིག་ལ། །གཟུང་འཛིན་སྣང་བ་ཅི་ཡི་ཕྱིར། །ཞེ་ན་འདི་ལ་སེམས་
ཙམ་པས། །གྲུབ་མཐའ་ཐ་དད་མང་སྨྲ་སྟེ། ། སེམས་ཙམ་རྣམ་བདེན་པ་ སློབ་དཔོན་ཕྱོགས་ཀྱི་གླང་པོ་དང་། །བྲམ་ཟེ་
བདེ་བྱེད་དགའ་སོགས་པས། །བསྟན་བཅོས་དམིགས་པ་བརྟག་པ་ལས། །ནང་གི་ རྣམ་རིག་ཤེས་བྱའི་ངོ་བོ་ནི། །
ཕྱི་རོལ་ལྟར་སྣང་གང་ཡིན་དེ། །དོན་ཡིན་རྣམ་ཤེས་ངོ་བོའི་ཕྱིར། །གསུང་ལྟར་ཕྱི་རོལ་གྱི་ཡུལ་ལ། །ལྟོས་པའི་~33~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
གཟུང་སྣང་བ་བྱ་བདེན་པ་མེད། །ནང་གི་ཤེས་པ་ལ་ལྟོས་པའི། །གཟུང་བྱེད་ དེ་ཙམ་དུ་སེམས་ཡིན་བདེན་གྲུབ་
འདོད། །དེ་ལྟར་རྣམ་བདེན་པ་ལའང་གསུམ། །གཟུང་འཛིན་སྒོ་ང་ཕྱེད་ཚལ་དང་། །སྣ་ཚོགས་གཉིས་མེད་པ་
ཞེས་དང་། །གཟུང་འཛིན་གྲངས་མཉམ་པ་གསུམ་འདོད། །དང་པོས་ གཟུང་འཛིན་སྒོ་ང་ཕྱེད་ཚལ་ ཕྱི་རོལ་ཡུལ་ལ་ནི། །
ལྟོས་པའི་གཟུགས་རྣམས་བདེན་མ་གྲུབ། །ནང་གི་ཤེས་པ་ལ་ལྟོས་པའི། །གཟུང་རྣམ་བདེན་པར་གྲུབ་ཅེས་འདོད། །ཁ་ཅིག་ཡུལ་ནི་བཟུང་བའི་ཆར། །སྣང་བ་དེ་ནི་རྣམ་རིག་ཕྱེད། །ཡིན་ཅིང་ཡུལ་ཅན་འཛིན་ཆ་རུང་། ། སྣང་བ་དེ་ཡང་རྣམ་རིག་གི། །ཕྱེད་དེ་སྒོ་ང་བཀས་ལྟ་བུ། །གཉིས་པ་
སྣ་ཚོགས་གཉིས་མེད་ སྣ་ཚོགས་གཉིས་མེད་པ། །
རྣམ་པ་དུ་མར་སྣང་ཉིད་ཀྱང་། །རྣམ་ སེམས་རིག་དུ་མ་ཉིད་ཡིན་ཕྱིར། །འཛིན་བྱེད་རྣམ་རིག་དུ་མ་ཉིད། །སྐད་
ཅིག་ཤེས་པ་སྣ་ཚོགས་ལ། །འཇུག་པས་སྣ་ཚོགས་གཉིས་མེད་འདོད། །
གསུམ་པ་ གཟུང་འཛིན་གྲངས་མཉམ་ གཟུང་འཛིན་གྲངས་མཉམ་པས། །ཡུལ་ནི་རྣམ་པ་དྲུག་ཡིན་ལ། །ཡུལ་
ཅན་རྣམ་ཤེས་ཚོགས་དྲུག་གི། །རྣམ་པར་རིག་པས་གཟུང་འཛིན་གཉིས། །གྲངས་མཉམ་ཉིད་དུ་འདོད་པའོ། ། འཕགས་པ་ཐོགས་མེད་ཆོས་མཆོག་
སེམས་ཙམ་རྣམ་བརྫུན་པ་ སོགས།   །སྣང་བ་ཤེས་པར་སྒྲོ་བཏགས་པ། །རྣམ་པ་
བརྫུན་མ་ཡིན་པ་སྟེ། །སྣང་བ་རབ་རིབ་ཅན་དག་ལ། །སྐྲ་ཤད་འཆར་བ་ཇི་བཞིན་འདོད། །
དེ་ལ་དྲི་བཅས་དྲི་མེད་གཉིས། །སློབ་དཔོན་དུལ་བའི་ལྷ་སོགས་ཀྱིས། །སངས་རྒྱས་ལའང་གཉིས་སྣང་
གི༑ ༑དྲི་མ་ཡོད་པར་འདོད་པ་དང་། ། འཕགས་པ་ ཐོགས་མེད་ཆོས་མཆོག་ལ་སོགས་ཀྱིས། །སངས་རྒྱས་པ་ལ་
གཉིས་སྣང་གི། །དྲི་མ་མེད་པར་བཞེད་པའོ། །མདོར་ན་སེམས་ཙམ་པ་གཉིས་ཀས། །ཕྱི་དོན་བདེན་པ་མེད་པ་དང་། །ཤེས་པ་རང་རིག་རང་གསལ་བས། །མྱོང་བའི་གཉིས་
གཟུང་འཛིན་གཞན་དབང་ མེད་ཤེས་པ་དེ། །དམ་པའི་
དོན་དུ་ཡོད་པར་མཐུན། །སློབ་དཔོན་དབྱིག་གཉེན་ཞབས་དང་ནི། །སློབ་དཔོན་ཆོས་ཀྱིས་གྲགས་པ་ཡི། །གཉིས་གཉིས་ཀའི་ཕྱོགས་སུ་བཞེད་པའོ། །མིང་གི་དོན་ལ་གཞན་དབང་ཞེས། །རང་གི་བག་ཆགས་ས་བོན་ལས། ། སྐྱེས་ཤིང་སྐྱེ་ནས་སྐད་ཅིག་ཀྱང་། །མི་སྡོད་ཕྱི་མ་རེ་བསྐྱེད་པ། །སེམས་ཀྱི་གཟུང་འཛིན་འཁྲུལ་པ་ཡི། །དབང་དུ་སོང་བས་གཞན་དབང་གྲགས། །དེ་ནི་མ་དག་གཞན་དབང་ངོ་། །དག་པའི་གཞན་དབང་ཞེས་པ་ནི། ། འཕགས་པ་དག་གི་རྗེས་ཐོབ་ལ། །དག་པ་འཇིག་རྟེན་ཡེ་ཤེས་ཏེ། །བག་ཆགས་སྟོབས་ཀྱི་གཉིས་སྣང་གི། ། ཚུལ་ཙམ་སྐྱེ་བ་ལ་འདོགས་སོ། །
ཀུན་བརྟགས་ ཀུན་བརྟགས་གཞན་དབང་དེ་ཉིད་ལ། །མེད་བཞིན་བདག་དང་
བདག་གིར་འཛིན། །གང་ཟག་ཆོས་ཀྱི་ཐ་སྙད་ཀྱི། །བྱིས་པའི་བློ་ཡིས་ཀུན་བརྟགས་ཀྱི། །སྣ་ཚོགས་མིང་དུ་བཏགས་པའོ། །ཡོངས་གྲུབ་ཤེས་པ་རང་རིག་ཅིང་། །རང་གསལ་དེ་ལ་དོན་གྱིས་ན། །རྣམ་པ་ལ་སོགས་གང་~34~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དུ་ཡང་། །གྲུབ་པ་མེད་ཅིང་དེ་ཉིད་ནི། ། རྟག་པ་འགྱུར་བ་མེད་ཅིང་རྣམ་པར་དག །དགེ་བ་རྣམས་ཀྱི་མཆོག་གྱུར་
པ༑ ༑ལམ་གྱི་བདེན་པ་ཡོངས་གྲུབ་གྲགས། །ནང་གསེས་དབྱེ་བ་གཞན་དབང་ལ། །དག་དང་མ་དག་གོང་བཤད་
ལྟར། ། ཀུན་བརྟགས་ལ་ནང་གསེས་དབྱེ་བ། ཀུན་བརྟགས་གཉིས་སུ་དབྱེ་བ་ནི། ། གཉིས་སུ་དབྱེ་བའི་དང་པོ་ཀུན་ཏུ་རྟོགས་པ།
དང་པོ་ཀུན་ཏུ་རྟོག་པ་ནི། །དཔེར་ན་མིག་ལ་སོགས་པ་ལ། །དབང་པོ་ཟར་མའི་འབྲས་ལྟ་བུའི། །བྱེད་ལས་དངོས་པོ་མཐོང་བ་སོགས། །རྒྱུ་མཚན་ཀུན་ཏུ་རྟོག་པའོ། །
གཉིས་
གཉིས་པ་ཁྱད་པར་རྟོགས་པ་ པ་ཁྱད་པར་རྟོག་པ་ནི། །དེ་དག་མི་རྟག་པ་ཡི་ནི། །རང་བཞིན་ཉིད་དུ་
ཤེས་པའོ། །ལྔ་རུ་དབྱེ་ན་ ལྔ་རུ་དབྱེ་བའི་དང་པོ་མིང་ལ་བརྟེན་ནས་དོན་རྟོག་པ་ མིང་ལ་བརྟེན། །དོན་རྟོག་བུམ་པ་ཞེས་པ་
ཡི༑ ༑མིང་ཐོས་ནས་ནི་བུམ་པ་ནི། །ལྟོ་ལྡིར་ཞབས་ཞུམ་ཡིན་སྙམ་ལྟར། ། གཉིས་པ་དོན་ལ་མིང་དུ་རྟོག་པ་ དོན་ལ་མིང་
དུ་རྟོག་པ་ནི། །ལྟོ་ལྡིར་ཞབས་ཞུམ་ཞེས་བརྗོད་པས། །བུམ་པ་ཡིན་པར་ཤེས་ལྟར་རོ། ། གསུམ་པ་མིང་ལ་མིང་དུ་
རྟོག་པ་མིང་ལ་མིང་དུ་རྟོག་པ་ནི། །ན་ར་གི་རིའི་གླིང་པ་ཡིས། །བ་ལང་ཞེས་བྱའི་སྒྲ་ཐོས་པས། །དོན་མ་རྟོགས་
ཀྱང་བ་ལང་གི། །མིང་གིས་ཡོད་པར་ཤེས་ལྟ་བུའོ། །དོན་ལ་ བཞི་པ་དོན་ལ་དོན་དུ་རྟོག་པ་ དོན་དུ་རྟོག་པ་ནི། །བ་ལང་
ཞེས་ཞེས་བྱ་ནོག་ལྐོག་ཤལ། །ཅན་མཐོང་མིང་དོན་བརྡའ་འཕྲོད་དོ། །མིང་དོན་འབྲེལ་པར་ཤེས་པ་ནི། །བ་ལང་དངོས་མཐོང་མིང་མཚན་ཉིད། །གཉིས་ཀར་ཀུན་ཏུ་རྟོག་པའོ། །ཡོངས་གྲུབ་ལའང་རྣམ་པ་གཉིས། །
ཡོངས་
གྲུབ་གཉིས་སུ་དབྱེ་བའི་དང་པོ་ འགྱུར་མེད་ཡོངས་སུ་གྲུབ་པ་ཞེས། །རྟོགས་བྱ་དེ་བཞིན་ཉིད་ཡིན་ནོ། ། གཉིས་པ་ཕྱིན་ཅི་
མ་ལོག་ཡོངས་གྲུབ་ནི། །དེ་ཉིད་རྟོག་པའི་ཐབས་ལམ་བཞི། །བཞི་རུ་དབྱེ་ན་ བཞི་རུ་དབྱེ་བའི་དང་པོ་ མ་དག་པའི། །
གནས་སྐབས་ཡི་ནི་ཆོས་ དེའི་དབྱིངས་ཆ། ཉིད་དང་། ། གཉིས་པ་ཤིན་ཏུ་རྣམ་དག་ བསྒོམ་པའི་ཏིང་འཛིན་ ཆོས་ཉིད་དང་། །
གསུམ་པ་མྱ་ངན་ལས་ནི་འདས་པ་གསུམ། །དེ་གསུམ་འགྱུར་མེད་ཡོངས་གྲུབ་བོ། ། བཞི་པ་བཞི་པ་ལམ་གྱི་བདེན་
པ་སྟེ། །ཕྱིན་ཅི་མ་ལོག་ཡོངས་གྲུབ་བོ། །དཔེ་ནི་གཞན་དབང་རྨི་ལམ་མཚུངས། །ཀུན་བཏགས་དེ་ལ་བདེན་འཛིན་དང་། །ཡོངས་གྲུབ་དེ་ཉིད་བདེན་མེད་རྟོགས། །གསུམ་པ་དེ་
དེ་ལ་འཇུག་པ་ནི་ ལ་འཇུག་པ་ནི། །ཐེག་པ་
ཆེན་པོའི་རིགས་གྱུར་པ། །གཞན་དོན་ཚོགས་གཉིས་བསགས་པ་དང་། །སྨོན་ལམ་བཏབ་པའི་གང་ཟག་གོ། ། སངས་རྒྱ་གོ་འཕང་དོན་གཉེར་དང་། །བྱང་ཆུབ་སེམས་དཔའི་ལམ་བསྒྲུབ་པར། །མ་ཞུམ་སྙིང་
མ་ཞུམ་སྤང་བ་ཞི་
ལྷག་གསུམ་གྱིས་འཇུག་ཞེས་པའི་དང་པོ་མ་ཞུམ་པ་ སྟོབས་ལྡན་པའོ། །རང་དོན་ཡིད་བྱེད་ཉན་རང་དང་། །ཐེག་ཆེན་
ཆོས་ལ་སོམ་ཉི་དང་། །ཆོས་ལ་ཕྱོགས་འཛིན་རྣམ་རྟོག་ལ། །མངོན་ཞེན་ གཉིས་པ་སྤངས་པ་ སྤངས་པའི་གང་ཟག་
གོ༑ ༑~35~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དེ་ཡི་ཞི་ལྷག་ གསུམ་པ་ཞི་ལྷག་ བསྒོམ་ཚུལ་ནི། །སེམས་གནས་ཏིང་ངེ་འཛིན་དང་ནི། །ཤེས་རབ་བསྐྱེད་
ཐབས་ཞི་གནས་དང་། །ལྷག་མཐོང་ལ་གུས་འཇུག་པའོ། །གང་ལ་འཇུག་ན་མཚན་ཉིད་གསུམ། །དང་པོ་ཀུན་ཏུ་
བརྟགས་པ་ལ། ། ཐོས་པའི་སྒོ་ནས་མིང་དོན་ངོ་བོ་ཁྱད་པར་བཙལ་བས་དེ་དག་མ་དམིགས་པར་དོན་ཀུན་བརྗོད་པ་ཙམ་དུ་རིག །ཆོས་
ཐམས་ཅད་རྣམ་རིག་ཙམ་དུ་ཤེས། དེ་ལྡོག་ནས་ཆོས་དབྱིངས་ཐོབ་ཚུལ་རྣམས་རིམ་པར་སྟོན་པ་ ཐོས་པའི་སྒོ་ནས་གཟུགས་ནས་
བརྩམས། །རྣམ་མཁྱེན་བར་གྱི་ཆོས་རྣམས་ཀྱི། །མིང་བཙལ་དེ་ལ་བརྟེན་ནས་ནི། །དངོས་པོ་དོན་ཚོལ་དེ་ཡི་ནི། །ངོ་བོ་ཉིད་བཙལ་བྱེ་བྲག་བརྟགས། །ཁྱད་པར་བཙལ་བའི་སྒོ་ནས་ནི། །དེ་དག་མི་དམིགས་པར་ཤེས་ཤིང་། །ཐམས་ཅད་ཡིད་ཀྱིས་
ཡིད་ཀྱིས་ལེགས་པར་དཔྱད་པར་འཇུག་འདྲ་ བརྗོད་པ་ཡི། །མཚན་ཉིད་དུ་ནི་བརྟགས་པར་རྟོགས། །
གཞན་དབང་ཆོས་རྣམས་ཐམས་ཅད་ནི། །རྣམ་པར་རིག་པ་ཙམ་དུ་ཤེས། །ཡོངས་གྲུབ་རྣམ་པར་རིག་ཙམ་གྱི། ། འདུ་ཤེས་ཀྱང་ནི་ལྡོག་པའོ། །
དུས་སམ་གནས་སྐབས་ལ་འཇུག་དོན། །
བྱང་སེམས་འཇུག་པའི་གནས་སྐབས་ལམ་ལྔ་སྟོན་པ་ ལམ་ལྔ་ལས་ནི་
ཚོགས་སྦྱོར་གཉིས། །ཚོགས་ལམ་ མཚན་ཉིད་སྤངས་རྟོག་ཡོན་ཏན་དང་། རྣམ་དབྱེ་བྱེད་ལས་ངེས་ཚིག་དངོས། ཞེས་པའི་དང་པོ་
མཚན་ཉིད་མཚན་ཉིད་མཚན་མེད་དོན། །རྟོགས་པའི་ཤེས་རབ་ཀྱིས་ཟིན་པའི། །སྒོ་ནས་རྣམ་མཁྱེན་བསྒྲུབ་པ་ཡི། །
ཐབས་ལ་མཁས་པའི་བྱང་ཆུབ་སེམས། །དང་པོའི་ལས་ཅན་མངོན་རྟོགས་སོ། །སྤང་བྱ་ཤིན་ཏུ་རགས་པ་ཡི།
གཉིས་པ་སྤང་རྟོགས་མདོར་དྲིལ་རྩ་ཉོན་ལྔ་ནི། འདོད་ཆགས། ཁོང་ཁྲོ། ང་རྒྱལ། མ་རིག །ཐེ་ཚོམ། ལྟ་བ་ལྔ་ནི། འཇིགས་ལྟ། མཐར་ལྟ།
ལྟ་བ། ཚུལ་ཁྲིམས་བརྟུལ་ཞུགས་མཆོག་འཛིན། ལོག་ལྟ་དང་ལྔ།  །འཁོར་བའི་སྡུ་བསྔལ་བསྐྱེད་བྱེད་རྣམས། །རྣམ་པར་སུན་
འབྱིན་གཉེན་པོས་སྦྱངས། །ཆོས་དང་གང་ཟག་བདག་མེད་ཙམ། །ཐོས་བསམ་བསྡོམ་པའི་ཤེས་རབ་ཀྱིས། །
དོན་སྤྱིའི་ཚུལ་དུ་རྟོག་པ་ཡི། །ཚོགས་ལམ་ཁྱད་པར་ཅན་ཡིན་ཅིང་། །བདག་མེད་མ་གཏོགས་ཚོགས་ལམ་ནི། ། ཚོགས་ལམ་ཕལ་པར་ཆོས་ཤེས་བཞེད། །ཡོན་ཏན་སངས་རྒྱས་ལས་ཆོས་ཉིད། །གཞུང་དོན་འཛིན་པར་ནུས་སོགས་སོ། །ངོ་བོ་
བཞི་པ་རྣམ་དབྱེ་ ཚོགས་ལམ་ཆེ་འབྲིང་ཆུང་། །རྣམ་གྲངས་དང་པོའི་
ལས་ཅན་པ། །དད་པའི་ས་དང་ཐར་ཆ་མཐུན། ། དང་པོ་གོ་ཆ་བགོས་པ། དེ་ནས་གཡུལ་དུ་འཇུག་པ། དེ་ནས་དཔུང་གི་ཚོགས་
མ་ལུས་པར་བསོག་པ། དེ་ནས་ཕ་རོལ་པོ་དང་གཡུལ་བསྐྲད་དེ། དེ་ལས་རྒྱལ་བ་དང་བཞི་ཡོད་པ་ལྟར། འདིར་ཡང་སྤངས་བྱ་གཉིས་པོ་དེ་
སྤོང་བའི་ཆེད་དུ། བསམ་པས་གོ་བགོས་པ་ནི་གོ་སྒྲུབ། སྦྱོར་བས་ཚུལ་བཞིན་དུ་ཞུགས་པ་ནི་འཇུག་སྒྲུབ། གཉེན་པོའི་དཔུང་ཚོགས་བསོག་སྟེ་སྤང་བྱ་དང་གཡུལ་བསྐྲད་པ་ནི་ཚོགས་སྒྲུབ། མི་མཐུན་ཕྱོགས་ལས་ངེས་པར་འབྱུང་བ་ཐོབ་པ་ངེས་འབྱུང་སྒྲུབ་པ་ཡིན་པའི་ཕྱིར་
གོ་ཆ་སྒྲུབ་པ་ལ་སོགས་སོ། །ཡོན་ཏན་སྒོ་ནས་སངས་རྒྱས་སོགས། །ཡུལ་ལྔར་མཁས་པའི་ཚོགས་ལམ་མཆོག ། ~36~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མི་མཁས་ཚོགས་ལམ་ཕལ་པའོ། །མཆོག་ནི་སངས་རྒྱས་མཆོག་གསུམ་ལ།  །དྭངས་ སངས་རྒྱས་སོགས་ཡུལ་ལྔ་ལ་
མཁས་པ་ནི་སངས་རྒྱས་སོགས་དང་བའི་ཡུལ་བྱེད་པར་མཁས་པ་ བའི་ཡུལ་བྱེད་ཕར་ཕྱིན་དྲུག་ སྦྱིན་སོགས་ཕར་ཕྱིན་དྲུག་ཉམས་
ལེན་མཁས་པ ། །ཉམས་ལེན་བསམ་པ་ཕུན་སུམ་ བསམ་པ་ཕུན་སུམ་ཚོགས་པ་མི་བརྗེད་པར་མཁས་པ་ ཚོགས།  །བརྗེད་པ་
མེད་ཅིང་ཏིང་ངེ་ ཏིང་ངེ་འཛིན་འཁོར་གསུམ་རྣམ་པར་མི་རྟོག་པ་ལ་མཁས་པ་ འཛིན། །འཁོར་གསུམ་རྣམ་པར་མི་རྟོག་པར། །
ཆོས་ཐམས་ཅད་མི་དམིགས་པར་ཤེས་པར་མཁས་པ་ ཆོས་རྣམས་རྣམ་པ་ཐམས་ཅད་དུ། །མི་དམིགས་པར་ཤེས་མཁས་
པའོ། །བྱེད་ལས་ ལྔ་པ་བྱེད་ལས་ ཡོངས་སུ་རྒྱུད་སྨིན་ཅིང་། །སྦྱོར་ལམ་འདྲེན་པར་བྱེད་པའོ། ། དྲུག་པ་ངེས་ཚིག་ ངེས་
ཚིག་རྒྱུད་ལ་ཡོན་ཏན་གྱི། །ཚོགས་ཀྱི་གང་ཞིང་ཐར་པའི་ལམ། །ཡིན་པས་ཚོགས་ལམ་ཞེས་བྱའོ། །དངོས་ནི་དང་
པོའི་ལས་ཅན་རྣམས། །ཐར་པ་ཆ་མཐུན་དགེ་རྩ་ནི། །རྒྱུད་ལ་ཡོན་ཏན་ཚོགས་གང་ཞིང་། །རྣམ་གྲོལ་འཇུག་ངོགས་གྱུར་པ་སྟེ། །ཚུལ་ཁྲིམས་རྣམ་པར་དག་ལ་གནས། །མིག་གིས་གཟུགས་རྣམས་མཐོང་བ་རྣམས། ། མཚན་མ་མངོན་རྟག་ཏུ་མི་འཛིན། །དབང་པོ་རྣམ་པར་བསྡམ་པ་དང་། །ཁ་ཟས་སྨན་དང་འདྲ་བར་རིག །ཟས་ཀྱི་ཚོད་རིག་ནམ་གྱི་ཆར། །མི་ཉལ་རྣལ་འབྱོར་ལ་བརྩོན་དང་། །བསམ་པ་ཤེས་བཞིན་གནས་པ་ལ། །རྟག་ཏུ་མངོན་པར་དགའ་བ་སྟེ། །ཐར་པ་ཡི་ནི་རྒྱུར་གྱུར་པའི། །ཆོས་ལྔ་པོ་ལ་སློབ་པ་དང་། །དེ་བཞིན་དད་དང་ཚུལ་ཁྲིམས་དང་། །སྦྱིན་པ་བཏང་དང་ཐོས་པ་དང་། །ཁྲེལ་ཡོད་པ་དང་ངོ་ཚ་ཤེས། །ཤེས་རབ་ཕུན་སུམ་ཚོགས་པ་སྟེ། ། འཕགས་པའི་ནོར་བདུན་རྒྱུད་ལ་འབྱོར། །རྟག་ཏུ་རྒྱུད་ལ་ཉེས་སྐྱོན་གྱིས། །གོས་མིན་བརྟགས་ཤིང་ནོངས་ན་བཤགས། །འཇམ་མགོན་ས་སྐྱ་པཎྜི་ཏས། །ཐུབ་པ་དགོངས་གསལ་ལས་བྱུང་བའི། །སྤྱོད་ཡུལ་ལམ་ཁྱེར་དག་ལ་སློབ། །
ཡི་གེ་འདྲི་མཆོད་སྦྱིན་པ་དང་། ཉན་དང་ཀློག་དང་ལེན་པ་དང་། འཆད་དང་ཁ་ཏོན་བྱེད་པ་དང་། དེ་སེམས་པ་དང་སྒོམ་པ་སྟེ།
སྤྱོད་པ་འདི་བཅུའི་བདག་ཉིད་ཀྱི། བསོད་ནམས་ཕུང་པོ་གཞལ་དུ་མེད་ དེ་བཞིན་ཆོས་སྤྱོད་བཅུ་པོ་བསྒྲུབ། ། མདོར་ན་
འཕགས་པའི་ལམ་གྱི་རྒྱུར། །གྱུར་པའི་དགེ་ཚོགས་སྒྲུབ་པའོ། །
རྒྱལ་བའི་བཀའ་དང་མཁས་པ་ཡི། །བསྟན་བཅོས་རྣམས་ལ་ཐོས་པ་དང་། །དེ་དོན་རིག་པའི་བསམ་པ་
དང་། །དེ་དག་མི་འགལ་བསྒོམ་པ་ལས། །བྱུང་བའི་ཤེས་རབ་གསུམ་ལ་སློབ། །འཁོལ་བའི་སྡུག་བསྔལ་སྤངས་ནས་ནི། །ཐར་པའི་བདེ་བ་འདོད་པ་ཡི། །དང་པོའི་ལས་ཅན་རྣམས་ཀྱིས་ནི། །བསླབ་པའི་ལམ་མཆོག་འདི་དག་གོ། །ཚོགས་ལམ་ཆུང་ངུའི་གནས་སྐབས་སུ། །ལུས་དང་ཚོར་བ་སེམས་པ་ཆོས། །དྲན་པ་ཉེ་བར་བཞག་བཞིའི་བསྒོམ། །དེ་ལ་རྩེ་གཅིག་འཇོག་པ་ནི། །ཞི་གནས་ཡིན་ཅིང་དེར་
དེ་ལ་ཕྱི་ནང་གི་ལུས་ཀྱི་མཚན་ཉིད་སོགས་
དེ་དག་གི་དོན་ལ་ཞིབ་ཏུ་དཔྱད་པ། དྲན་པའི། །ཤེས་རབ་ཉིད་ནི་ལྷག་མཐོང་ངོ་། །འབྲིང་པོའི་སྐབས་སུ་མི་དགེ་བའི། ། ~37~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཆོས་མ་སྐྱེས་པ་མི་སྐྱེད་དང་། །སྐྱེས་པ་རྣམས་སྤངས་དགེ་བའི་ཆོས། །མ་སྐྱེས་སྐྱེད་ཅིང་སྐྱེས་པ་རྣམས། །གནད་
དང་འཕེལ་བའི་ཐབས་ལ་འབད། །ཡང་དག་སྤོང་བ་བཞིའི་བསྒོམ་མོ། །ཚོགས་ལམ་ཆེན་པོའི་གནས་སྐབས་སུ༑ ༑དགེ་ལ་འདུན་དང་དེ་དོན་སེམས། །བརྩོན་འགྲུས་རྩོམ་དང་དེར་སྤྱོད་པའི། །ཏིང་འཛིན་ཉོན་མོངས་སྤོང་བ་ཡི། །འདུ་བྱེད་དང་ལྡན་རྫུ་འཕྲུལ་གྱི། །རྐང་པ་བཞི་ཡིས་བསྒོམ་པའོ། །སྦྱོར་ལམ་ལའང་དེ་བཞིན་དང་། །དེ་དེ་ཡི་མཚན་ཉིད་
སྦྱོར་ལམ་གྱི་དང་པོ་མཚན་ཉིད་ ཚོགས་ཀྱི་ལམ། །རྫོགས་པའི་རྗེས་སུ་མཐོང་ལམ་དང་། །སྦྱོར་བར་
བྱེད་པའི་མངོན་རྟོགས་སོ། །དེ་ཡི་སྤང་བྱ་ གཉིས་པ་སྤང་རྟོག་ ཉོན་མོངས་ གོང་འདྲ་དང་། །ཤེས་བྱའི་སྒྲིབ་པ་ཀུན་
བརྟགས་རྣམས། །རྣམ་པར་གནོན་པའི་ཚུལ་གྱིས་སྤོང་། །བདེན་པ་ ནང་གསེས་དབྱེ་བ་བཅུ་དྲུག་པོ་ རྣམས་ལས་ཆོས་
ཀྱི་བདག །ཕྱེད་ཆ་ ཕྱི་བཟུང་བའི་རྟོག་པ་ནི། །རང་བཞིན་མེད་པར་རྟོག་པའོ། །
གསུམ་པ་ཡོན་ཏན་ ཡོན་ཏན་སྦྱོར་ལམ་རྩེ་མོ་ཞེས། །ཐོབ་ནས་དགེ་རྩ་རྒྱུན་མི་ཆད། །བཟོད་པ་ཐོབ་ནས་
ངན་སོང་དུ། །གཏན་ནས་མི་སྐྱེའི་གདེང་ཐོབ་བོ། །བྱང་སེམས་དབང་པོ་རྣོན་པོ་ཡིས། །གནས་སྐབས་བླ་མེད་རྫོགས་བྱང་ལས། །ཕྱིར་མི་ལྡོག་སྟེ་གཟུགས་ལ་སོགས། །བདེན་ཞེན་མངོན་གྱུར་པ་ཞི་ནས། །གོས་སོགས་ལ་ནི་སྲོ་ཤིག་བྲལ། །གཙང་སྦྲ་ཀུན་སྤྱོད་སོགས་རྟགས་ཐོབ། །
བཞི་པ་རྣམ་དབྱེ་ རྣམ་པར་དབྱེ་ལ་ངོ་བོ་ཡི། །སྒོ་ནས་ ཕྱི་
གཟུང་བ་རང་བཞིན་མེད། ། སེམས་ཀྱི་གསལ་སྣང་ཐོབ་པའི་ཚེ། །དྲོད་དང་དེ་ལ་གསལ་བའི་སྣང་། ། སྔ་མ་ལས་
གསལ་སྣང་ཅུང་ཆེ་ མཆེད་པའི་ཚེ་ན་རྩེ་མོའོ། །ཕྱི་དོན་མེད་པར་ངེས་ཤེས་ཐོབ། །དེ་ཁོ་ན་ཡི་དོན་གྱི་ཕྱོགས་ ཀུན་ལ། །
གཅིག་ལ་ཞུགས་ཚེ་བཟོད་པ་དང་། །རྣམ་རིག་འདུ་ཤེས་འཇིགས་པ་ཡི། །ཏིང་ངེ་འཛིན་ནི་ཆོས་མཆོག་གོ། ། ལྔ་
པ་བྱེད་ལས་ རྣམ་གྲངས་ངེས་འབྱེད་ཆ་མཐུན་དང་། ། སྦྱོར་བ་འཇུག་སྒྲུབ་དེ་ལས་མཐོང་ལམ་འདྲེན། །ཐར་པ་ཐོབ་
པར་བྱེད་སོགས་སོ། །ངེས་ཚིག་ དྲུག་པ་ངེས་ཚིག་ མཐོང་བའི་ལམ་ལ་ནི། །དངོས་སུ་སྦྱོར་བར་བྱེད་པའོ། །ངོ་བོ་
བདུན་པ་དངོས་ གོང་དུ་བཤད་པ་ཡི། །ཡོན་ཏན་རྣམས་དང་ཁྱད་པར་དུ། །བདེན་པ་ བཅུ་དྲུག་རྣམས་ལ་གོམས་པ་
ནི། །སྣང་བ་ཐོབ་པའི་ཏིང་འཛིན་དང་། །དེ་རྟོགས་ཤེས་རབ་དང་མཚུངས་ལྡན། ། སྦྱོར་ལམ་དྲོད་ བཅས་ཏེ་དྲོ་བར་
གྱུར་པ་ནི། །སྣང་བ་མཆེད་པའི་ཏིང་ངེ་འཛིན། །དེ་ཉིད་ཤེས་རབ་དང་མཚུངས་ལྡན། །བཅས་པ་དེ་ནི་ རྩེ་མོ་རྩེ་
མོའོ། །དེ་བཞིན་བདེན་པ་ བཅུ་དྲུག་རྣམས་ལ་ནི། །ཕྱོགས་གཅིག་ ལྷན་ཅིག་ཞུགས་པའི་ཏིང་ངེ་འཛིན། །ཤེས་རབ་
མཚུངས་ལྡན་བདེན་རྗེས་མཐུན། །བཟོད་ བཟོད་པ་ཡིན་ཅིང་དེ་བཞིན་དུ། །བདེན་རྣམས་ བཅུ་དྲུག་དེ་མ་ཐག་པ་
ཡི། །ཏིང་འཛིན་ཤེས་རབ་མཚུངས་ལྡན་པ། །འཇིག་རྟེན་པ་ཡི་ཆོས་མཆོག་ ཆོས་མཆོག་ གོ། །དེ་དག་ལའང་ཆུང་
འབྲིང་ཆེའི། །རྣམ་པས་གསུམ་གསུམ་དུ་འགྱུར་རོ། །སྦྱོར་ལམ་དྲོད་རྩེའི་གནས་སྐབས་སུ། །དད་ དྭངས་འདོད་ཡིད་~38~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཆེས་དང་བརྩོན་འགྲུས་ བདེན་བཞིའི་དོན་རྣམས་ལ་ དྲན་པ་དང་། །ཏིང་འཛིན་ཤེས་རབ་དབང་པོ་ལྔས། །གཙོ་ཆེར་
བསྒོམ་ཞིང་བཟོད་ཆོས་གཉིས། །སྐབས་སུ་དད་ གོང་མ་སྟོབས་སུ་གྱུར་པའོ་ དང་བརྩོན་འགྲུས་དང་། །དྲན་དང་ཏིང་
འཛིན་ཤེས་རབ་སྟོབས། ། ལྔ་ཡིས་གཙོ་ཆེར་བསྒོམ་པའོ། །མཐོང་བའི་ལམ་གྱི་མཚན་ཉིད་ མཐོང་ལམ་གྱི་དང་པོ་
མཚན་ཉིདནི། །སྦྱོར་ལམ་མཐར་ཕྱིན་བསྒོམ་པའི་ལམ། །མ་སྐྱེས་གོང་གི་མངོན་རྟོགས་སོ། ། གཉིས་པ་སྤང་རྟོགས་
སྤངས་རྟོགས་མཐོང་སྤངས་ ་ལྟ་མིན་ཉོན་མོངས་ལྔ་དང་ལྟ་བ་ལྔ། ཁམས་གོང་མར་ཁོང་ཁྲོ་མེད་ ས་བོན་བཅས། །རྩད་ནུས་
སྤངས་ཤིང་ཆོས་ཉིད་ནི། །ཇི་ལྟ་བའི་དོན་མངོན་སུམ་རྟོགས། །ཆོས་ཅན་ཇི་སྙེད་པའི་དོན་ཡང་། །ཇི་ལྟར་
རིགས་པར་རྟོགས་པའོ། །
དེ་ཡི་ཐེག་ཆེན་མཐོང་སྤངས་ནི། །གཟུང་རྟོག་དང་ནི་འཛིན་རྟོག་གཉིས། །གཟུང་རྟོག་གཞི་རྟེན་ཅན་
ཞེས་ནི། །རང་གི་དབང་པོའི་སྤྱོད་ཡུལ་དང་། །དོར་ ལྟ་བ་ལྟ་མིན་ བྱ་གཟུང་བ་ལ་དམིགས་ནས། །དོར་བྱར་མངོན་
པར་ཞེན་པ་དེ། །ཐེག་པ་ཆེན་པོའི་མཐོང་སྤང་ངོ་། །གཉེན་པོ་ གང་དེའི་རྟེན་ཅན་གཟུང་རྟོག་ནི། །རང་ཡུལ་བླང་
བའི་གཟུང་བ་ལ། །དམིགས་ནས་བླང་བྱར་མངོན་པར་ཞེན། །ཐེག་ཆེན་སྐབས་ཀྱི་མཐོང་སྤང་ངོ་། །འཛིན་པར་རྫས་འཛིན་རྟོག་པ་ནི། །
ལྟ་མིན་ལྔ་ནི་འདོད་ཆགས་ཁོང་ཁྲོ་ང་རྒྱལ་མ་རིག་ ཉོན་སྒྲིབ་ཆོས་དང་གང་ཟག་གི །རྫས་ཡོད་ལ་
དམིགས་འཛིན་པ་ཡིས། །བདེན་ཞེན་ཐེག་ཆེན་མཐོང་སྤང་ཡིན། །བཏགས་འཛིན་རང་ཡུལ་ཆོས་གང་ཟག ། བཏགས་
ལྟ་བ་ལྔ་སྟེ། འཇིག་ལྟ། མཐར་ལྟ། ལྟ་བ། ཚུལ་ཁྲིམས། བརྟུལ་ཞུགས་མཆོག་འཛིན། ལོག་ལྟ་དང་ལྔ།  ཡོད་ལ་དམིགས་
འཛིན་པ་པོ། །བཏགས་པ་ཙམ་དུ་མངོན་ཞེན་པ། །ཐེག་ཆེན་སྐབས་ཀྱི་མཐོང་སྤང་ཡིན། །འདི་དག་ཡིད་མངོན་གཙོ་ཆེར་འདྲ། །
གསུམ་པ་ཡོན་ཏན་ ཡོན་ཏན་བརྒྱ་ཕྲག་བཅུ་གཉིས་ རྗེས་ཐོབ་ཏུ་ ཐོབ། ། བཞི་པ་རྣམ་དབྱེ་ ཉན་རང་ཐེག་
ཆེན་རྣམ་གསུམ་ལ། །མཐོང་ལམ་གསུམ་གྱུར་ངོ་བོ་ཡི། །བདེན་པ་བཞི་པོར་ཆོས་བཟོད་དང་། །ཆོས་ཤེས་རྗེས་བཟོད་རྗེས་ཤེས་ཏེ། །བཞི་བཞིར་ཕྱེ་བས་བཅུ་དྲུག་གོ། །
ལྔ་པ་བྱེད་ལས་ བྱེད་ལས་སྒོམ་ལམ་འདྲེན་བྱེད་
དང་། །འཕགས་པ་ཐོབ་པ་ལ་སོགས་སོ། །ངེས་ཚིག་ དྲུག་པ་ངེས་ཚིག་ ཆོས་ཉིད་སྔར་མ་མཐོང་། །གསར་མཐོང་
བྱེད་པས་མཐོང་ལམ་མོ། །ངོ་བོ་ བདུན་པ་དངོས་ སྦྱོར་ལམ་ཆོས་མཆོག་གི། །མཇུག་ཏུ་འཕགས་པའི་བདེན་རྣམས་
ལ༑ ༑གཟུང་དང་འཛིན་པ་མི་དམིགས་པའི། །ཏིང་འཛིན་ཤེས་རབ་མཚུངས་ལྡན་བཅས། །ཆོས་ཉིད་མངོན་སུམ་གསར་མཐོང་ཞིང་། །གཏན་བདེ་རྣམ་པར་གྲོལ་བ་ཡི། །མ་ནོར་ལམ་བཟང་ཉིད་གྱུར་ཏོ། །
དེ་ལྟར་བདེན་བཞི་ལ་དམིགས་ནས། །མཐོང་བའི་ལམ་གྱི་སྤང་བྱའི་སྒྲིབ། །སྤང་བའི་སྡུག་བསྔལ་ཆོས་
བཟོད་ནས། །ལམ་གྱི་རྗེས་བཟོད་བར་བཅོ་ལྔ། །མཐོང་ལམ་ཡིན་ཅིང་ལམ་རྗེས་ཤེས། །བདེན་དོན་གསར་~39~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཐོང་མེད་མོད་ཀྱང་། །བསྒོམ་པའི་ལམ་དུ་འདོད་དགོས་སོ། །དེ་དང་ལྷན་ཅིག་ས་དང་པོ། །བྱང་ཆུབ་སེམས་
དཔའ་རྣམས་ཀྱིས་ཐོབ། །དེ་དག་སྐབས་སུ་དྲན་ བདེན་བཞིའི་དོན་རྣམས་ པ་དང་། །ཆོས་རབ་རྣམ་པར་འབྱེད་པ་
དང་། །བརྩོན་འགྲུས་དགའ་བ་ཤིན་ཏུ་སྦྱང་། །ཏིང་འཛིན་བཏང་སྙོམས་ཡང་དག་པ། །བྱང་ཆུབ་ཡན་ལག་བདུན་ཉིད་བསྒོམ། །ཟག་བཅས་བསྒོམ་ལམ་ཞེས་པ་ནི། །ལམ་ལྔའི་ནང་ཚན་དུ་གྱུར་པའི། །བསྒོམ་ལམ་མིན་ཀྱང་སྤྱིར་བཏང་གི། །བསྒོམ་ལམ་འདོགས་ཏེ་སོ་སྐྱེ་ཡི། །རྒྱུད་ཀྱི་བསྒོམ་ལམ་ཡིན་ཕྱིར་རོ། །ཟག་མེད་བསྒོམ་ལམ་མཚན་ཉིད་
བསྒོམ་ལམ་གྱི་དང་པོ་མཚན་ཉིད་ ནི། །མཐོང་ལམ་ལེགས་པར་རྟོགས་ནས་ནི། །མི་སློབ་ལམ་མ་
སྐྱེས་པ་ཡི། །གོང་གི་མངོན་རྟོགས་སྤང་རྟོགས་ནི། ་་་་་གཉིས་པ་སྤངས་རྟོགས།  །མཐོང་སྤངས་ཉོན་མོངས་པ་ཐམས་
ཅད། །སླར་མི་སྐྱེ་བར་ཟད་པར་སྤངས། །རང་གི་ངོ་སྐལ་སྤང་བྱ་ནི། ། སྤང་བྱར་རགས་པ་ཉོན་སྒྲིབ་ཕྲ་བ་ཤེས་སྒྲིབ་ ཤེས་
སྒྲིབ་གཙོ་ཆེར་སྤངས་པ་དང་། །ཆོས་ཉིད་མངོན་སུམ་རྟོགས་པ་ཡི། །མཐོང་བའི་ལམ་དང་རྗེས་མཐུན་ནོ། །
མཐོང་ཟིན་རྒྱུན་ལྡན་དུ་གོམ་པ། གསུམ་པ་ཡོན་ཏན་ ཡོན་ཏན་བརྒྱ་ཕྲག་བཅུ་གཉིས་ནི། །ཏིང་འཛིན་བརྒྱ་ཐོབ་དེར་
སྙོམས་འཇུག །སངས་རྒྱས་བརྒྱ་མཐོང་དེའི་བྱིན་རླབས། །ཞིང་ཁམས་བརྒྱར་འགྲོ་འཇིག་རྟེན་ཁམས། །བརྒྱ་ནི་བསྐུལ་དང་སྣང་བར་བྱེད། །སྨིན་པར་བྱེད་ཅིང་བསྐལ་པ་བརྒྱར། །གནས་ཤིང་སྔོན་དང་ཕྱི་མཐར་འཇུག ། ཆོས་བརྒྱ་འབྱེད་ཅིང་ལུས་བརྒྱ་སྟོན། །ལུས་རེར་བྱང་སེམས་བརྒྱ་ཕྲག་རེས། །འཁོར་གྱིས་ཀུན་ནས་ཡོངས་སུ་བསྐོར། །འགྱུར་དུ་བརྩིས་པའི་ས་བཅུ་ཡི། །ཡོན་ཏན་ཁྱད་པར་མང་དུ་ཐོབ། །
བཞི་པ་རྣམ་དབྱེ་ ངོ་བོའི་སྒོ་ནས་
མཉམ་རྗེས་སམ། ། འདོད་ཁམས་གཟུགས་ཁམས་གཟུགས་མེད་ ཁམས་གསུམ་པ་དགུ་རེ་རེ་ལ། །བསྒོམས་སྤང་ཤེས་
སྒྲིབ་ཆེན་པོ་ཡི། །ཆེན་པོ་ནས་ནི་ཆུང་ངུ་ཡི། །ཆུང་ངུའི་བར་གྱི་དགུ་པོ་ལ། །འདོད་པ་ས་གཅིག་གཟུགས་ཁམས་ལ། །བསམ་གཏན་ས་བཞི་གཟུགས་མེད་ཁམས། །ས་ནི་བཞི་སྟེ་དགུ་པོ་ཡི། །
འདོད་ཆགས་ཁོང་ཁྲོ་ང་རྒྱལ་མ་
རིག་འཇིག་ལྟ་མཐར་ལྟ། ཁམས་གོང་མ་ལ་ལྔ་་་་་་ བསྒོམ་སྤངས་ཆེན་པོ་དགུའི་གཉེན་པོ། །གཅིག་ཆར་བསྐྱེད་ནས་ས་
བཅུ་པ། །བར་ཆད་ཀུན་ལས་གྲོལ་བ་ཡི། །ལམ་དེས་ས་དགུའི་བསྒོམ་སྤོངས་ནི། །ཆུང་ངུའི་ཆུང་ངུ་དགུ་པོ་ཡི། ། གཉེན་པོ་གཅིག་ཆར་ཉིད་དུ་བསྐྱེད། །འདིར་བརྟེན་བསྒོམ་པའི་སྤང་བྱ་ནི། །དགུ་དགུ་བརྒྱད་བཅུ་གྱ་གཅིག་ཡོད། །སྤོང་གཉེན་དབྱེ་བས་གྲངས་དེར་འགྱུར། །
ལྔ་པ་བྱེད་ལས་ བྱེད་ལས་རང་གི་ཡོན་ཏན་ཚོགས། །ཡོངས་སུ་
རྫོགས་པར་ཐོབ་པ་དང་། །གཞན་དག་སེམས་ཅན་འཁོར་དུ་བསྡུས། །དེ་རྣམས་སྨིན་ཅིང་རྣམ་པར་གྲོལ། ། གྲོལ་རྣམས་མཐར་ཕྱིན་ལམ་ལ་འགོད། །
དྲུག་པ་ངེས་ཚིག་ ངེས་ཚིག་ཆོས་ཉིད་མཐོང་ཟིན་དེ། །གོམས་པར་བྱེད་
པའི་ལམ་ཡིན་ནོ། ། ངོ་བོ། བཅུ་དྲུག །བདུན་པ་དངོས་ནི། བདེན་བཞིའི་ཆོས་ཉིད་མཐོང་ཟིན་བསྟན། །རྣམ་གྲོལ་ལམ་~40~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གྱི་འཇུག་ངོགས་གྱུར། །
དེ་ལྟར་སྔར་བཤད་ས་དགུ་པོ། །ཟག་པ་མེད་པའི་ལམ་དུ་གྱུར། །གཉེན་པོ་ཆུང་རིམ་ནུས་སྐྱེ་ཞིང་། །
སྤང་བྱ་ཆེ་རིམ་ནུས་འགག་པ། །ཀུན་མཁྱེན་བསོད་ནམས་སེང་གེ་ཡི། །ལེགས་བཤད་རྨད་དུ་བྱུང་བའོ། །ཁྱད་
པར་དུའང་བྱང་སེམས་རྣམས། །དང་པོའི་ས་ཡི་མཐོང་བའི་ལམ། །རྫོགས་པའི་ལྷག་མ་ནས་བརྩམས་ཏེ། ས་བཅུའི་བར་ལ་ཚོགས་གཉིས་ཀྱི། །ཁྱད་པར་རིམ་གྱིས་འཕེལ་བའོ། །དེ་དག་སྐབས་སུ་ཡང་དག་པའི། །
བདེན་
བཞི་མངོན་སུམ་དུ་ཤེས་པའི་ལྟ་བ། ཀུན་ནས་སློང་བའི་རྟོག་པ། བདེན་པར་སྨྲ་བའི་ངག མི་དགེ་སྤོང་བའི་ལས་མཐའ ལོག་འཚོ་སྤོང་
བའི་འཚོ་བ། དགེ་ལ་སྤྲོ་བའི་རྩོལ་བ། མ་བརྗེད་པའི་དྲན་པ། རྩེ་གཅིག་པའི་ཏིང་འཛིན་རྣམས་སོ། ། ལྟ་བ་རྟོགས་པ་ངག་དང་ནི། །
ལས་ཀྱི་མཐའ་དང་འཚོ་བ་དང་། །རྩོལ་བ་དྲན་པ་ཏིང་ངེ་འཛིན། །འཕགས་ལམ་ཡན་ལག་བརྒྱད་ཀྱིས་བསྒོམས། །
མཐའ་ཕྱིན་ལམ་གྱི་མཚན་ཉིད་ནི།  མཐར་ཕྱིན་ལམ་གྱི་དང་པོ་མཚན་ཉིད།  །མྱ་ངན་ཀུན་ལས་འདས་པ་ཡི། །གཏན་
བདེའི་གོ་འཕང་མཐར་ཕྱིན་དེ། །མཐར་ཐུག་ཕུལ་འབྱུང་འབྲས་བུ་ཡི། །མངོན་པར་རྟོགས་པས་བསྡུས་པའོ། །
གཉིས་པ་སྤང་རྟོགས་ སྤང་རྟོགས་ཐར་པའི་གེགས་གྱུར་པ། །མ་ལུས་སྤངས་ཤིང་ཆོས་ཅན་གྱི། ། ཇི་ལྟ་བ་ནི་མངོན་སུམ།
ཇི་སྙེད་པ་དེ་འདྲ་བའི་རིགས་ལ་འཇུག་ ཇི་སྙེད་མཁྱེན་པའི་ཡེ་ཤེས་དང་། །ཆོས་ཉིད་ཇི་ལྟར་བཞིན་རྟོགས་པའི། །སྤང་
རྟོགས་མཐའ་རུ་ཕྱིན་པའོ། ། གསུམ་པ་ཡོན་ཏན་ ཡོན་ཏན་དགྲ་བཅོམ་ཟག་པ་ཟད།  ཉོན་མོངས་ཟད་པ།  །ཞེས་སོགས་
རྣམས་དང་ཁྱད་པར་དུ། །ཐེག་པ་ཆེན་པོའི་མཐར་ཕྱིན་ལམ། །སྟོབས་དང་མི་འཇིགས་ལ་སོགས་པ། །ཡོན་ཏན་ཕུན་སུམ་ཚོགས་པ་ཐོབ། །
བཞི་པ་རྣམ་དབྱེ་ རྣམ་དབྱེ་མི་སློབ་པའི་ མཐར་ཐུག་ ཆོས་རྣམས། །སྒྲིབ་པ་སྤོང་བའི་
ས་ལ་དགོངས། ། ལྔ་པ་བྱེད་ལས་ བྱེད་ལས་རྣམ་གྲོལ་ཉམས་སུ་མྱོང་། །རྒྱ་ཆེའི་ཕྲིན་ལས་སྤྲོ་བའོ། ། དྲུག་པ་ངེས་ཚིག་
ངེས་ཚིག་བསླབ་པ་མཐར་ཕྱིན་པའི། །སར་བསྒྲོད་མཐར་ཕྱིན་ལམ་ཞེས་སོ། །
ངོ་བོ་རྡོ་རྗེ་ལྟ་བུ་ཡི། ། བདུན་པ་དངོས་ནི།  ཏིང་འཛིན་ལ་བརྟེན་གནས་ངན་ལེན། །ཐམས་ཅད་སྤངས་ཤིང་
གནས་མ་ལུས། །ཡོངས་སུ་གྱུར་པས་ཟད་པ་དང་།  སྤང་བྱ་ཐམས་ཅད་ཟད་མི་སྐྱེ་བ་སྟེ་ཉན་རང་གི་སྐབས་སླར་གཏན་ནས་མི་
སྐྱེ༑ བྱང་ཆུབ་སེམས་དཔའི་སྐབས་ཡེ་ཤེས་ཐོབ་པའོ། །མི་སྐྱེ་ཤེས་པའི་ཡེ་ཤེས་ནི། །མཐར་ཐུག་ཐོབ་སྟེ་ཉན་རང་གི །
སངས་རྒྱས་མཚན་ཉིད་ས་ཐོབ་པར། །ཐེག་ཆེན་ལམ་ལ་ལྟོས་དགོས་ཕྱིར། །ལམ་ནི་མཚན་ཉིད་པ་ཡིན་ཅིང་། ། འབྲས་བུ་བཏགས་པ་ཙམ་དུ་བཞེད། །ཐེག་པ་ཆེ་རྣམས་སྤངས་རྟོགས་ནི། །མཐར་ཕྱིན་ཕྱིར་ན་ལམ་བཏགས་པ། ། འབྲས་བུ་མཚན་ཉིད་པ་ཡིན་ལ། །མདོ་སྡེ་རྒྱན་ལས་གསུངས་པ་ཡི། །རྣམ་པ་ཐམས་ཅད་མཁྱེན་ཉིད་ཐོབ། །དེ་ལྟར་ལམ་ལྔར་ཚོགས་
ཚོགས་སྦྱོར་ལ་གཙོ་ཆེར་མིང་ལ་འཇུག་ སྦྱོར་ལ།   །མིང་དང་མཐོང་བའི་ལམ་ མཐོང་ལམ་དུ་དོན་ལ་~41~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འཇུག་དུ་དོན།  །བསྒོམ་ལམ་དེ་ཉིད་གོམས་པ་དང་། །མཐར་ཕྱིན་དོན་དེ་མཐར་ཕྱིན་པར། །གྲུབ་པ་རྣམས་ལ་
གཙོ་བོར་འཇུག །བཞི་པ་དེ་ཡི་ དེ་ཡི་རྒྱུ་འབྲས་ རྒྱུ་འབྲས་ནི། །དགེ་བ་ཡི་ནི་མི་མཐུན་ཕྱོགས། །དྲུག་གི་གཉེན་པོར་
ཕ་རོལ་ཕྱིན། །ཕྱིན་པ་དྲུག་ལས་འདི་ལྟ་སྟེ། །འཁོར་བ་ལས་མི་ཐར་བའི་རྒྱུ། །ལོངས་སྤྱོད་ཁྱིམ་ལ་ཆགས་པ་ཡི། །
གཉེན་པོར་སྦྱིན་པ་ཚུལ་ཁྲིམས་གཉིས། །དེ་ལས་ལྡོག་རྒྱུ་གཞན་གྱིས་ནི། །གནོད་པས་སུན་དང་དགེ་ལ་ཡུན། ། དཀའ་སྤྱད་ལ་སྐྱོའི་གཉེན་པོ་ནི། །བཟོད་པ་དང་ནི་བརྩོན་འགྲུས་སོ། །
དེ་ཡང་ཆུད་མི་ཟ་བའི་རྒྱུ། །རྣམ་པར་གཡེངས་དང་གཏི་མུག་གི། །གཉེན་པོར་བསམ་གཏན་དང་ཤེས་
རབ། །དེ་དག་སྔ་མ་སྔ་མ་ལ། །བརྟེན་ནས་ཕྱི་མ་རྣམས་འབྱུང་ཞིང་། །སྤང་བྱ་སྔ་རགས་ཕྱི་མ་ཕྲ། །གཉེན་པོ་རིམ་བཞིན་མཆོག་ཏུ་གྱུར། །སྦྱིན་པའི་ཕ་རོལ་ཕྱིན་པ་ནི། །དངོས་ནོར་གཞན་ལ་ཕན་པས་སྟེར། ཚུལ་ཁྲིམས་གཞན་གྱི་དོན་དུ་ནི། །རང་གིས་ཁ་ན་མ་ཐོ་སྤངས། །བཟོད་པ་གཞན་གྱིས་གནོད་བྱེད་པར། །སེམས་མི་འཁྲུགས་ཤིང་བརྩོན་འགྲུས་ནི། །གཞན་དོན་དགེ་ལ་སྤྲོ་བའོ། །བསམ་གཏན་རྫོགས་པའི་སངས་རྒྱས་ཀྱི། ། དོན་དུ་མཉམ་པར་འཇོག་པའོ། །ཤེས་རབ་ཤེས་བྱའི་གནས་
གནས་ལུགས་དོན་དམ་རྟོགས། ལུགས་ནི།  །ཇི་ལྟ་བ་
བཞིན་རྟོགས་པའོ། །
དེ་དག་སྤྱི་ཡི་མཚན་ཉིད་ནི། །དམ་པ་དག་དང་ལྡན་པ་སྟེ། །བྱང་ཆུབ་སེམས་ལ་བརྟེན་པ་རྟེན། །དངོས་
པོ་མཐའ་དག་རབ་འཇུག་དངོས། །སེམས་ཅན་ཕན་བདེའི་ཆེད་བྱ་བ། །འཁོར་གསུམ་མི་རྟོག་ཡེ་ཤེས་ཀྱི། ། ཟིན་པ་ཐབས་དང་བྱང་ཆུབ་རྒྱུར། །ཡོངས་སུ་བསྔོ་དང་སྒྲིབ་པ་གཉིས། །བྱང་བྱེད་རྣམ་པར་དག་པ་དྲུག །དེ་རྣམས་བསྒོམ་པ་མདོར་བསྡུས་ན། །ཚེ་རབས་རྟག་ཏུ་རང་གཞན་གཉིས། །སྦྱིན་སོགས་ལ་འཇུག་ཀུན་སྦྱོར་དང་། །དད་འདོད་གཉིས་ཀྱིས་སྦྱིན་སོགས་ལ། །དོན་གཉེར་སྐྱེས་པ་མོས་པ་དང་། །དགེ་བའི་རོ་མྱང་རྗེས་ཡི་རང་། །མངོན་པར་དགའ་བ་ཡིད་བྱེད་དང་། །རྣམ་པར་མི་རྟོག་ཡེ་ཤེས་ཀྱི། །ཟིན་པ་ཐབས་ལ་མཁས་པ་དང་། ། སངས་རྒྱས་རྣམས་ཀྱི་ཕར་ཕྱིན་དྲུག །ཡོངས་སུ་རྫོགས་ནས་ཐུགས་བསྐྱེད་ཀྱིས། །རྩོལ་མི་དགོས་པར་གདུལ་བྱ་ཡི། །སྐལ་བ་བཞིན་དུ་ཕྱིན་དྲུག་གི །གཞན་དོན་ནན་དུ་མཛད་པ་ལྟར། །བྱ་བ་གྲུབ་པ་བསྒོམ་པ་ལྔ། །
ཕར་ཕྱིན་དྲུག་ལས་ནང་གསེས་ལ། །སྦྱིན་པར་ཟང་ཟིང་མི་འཇིགས་ཆོས། །ཚུལ་ཁྲིམས་ཉེས་སྡོམ་དགེ་
བ་སྡུད། །གཞན་དོན་བྱེད་གསུམ་བཟོད་པ་ལ། །གནོད་པར་ཇི་མི་སྙམ་པ་དང་། །སྡུག་བསྔལ་དང་ལེན་ཆོས་ལ་ནི། །ངེས་པར་སེམས་ཏེ་ཟབ་རྒྱས་ཀྱི། །ཆོས་ལ་མི་སྐྲག་པ་གསུམ་དང་། །བརྩོན་འགྲུས་དགེ་བའི་ཆོས་ལ་བརྩོན། །གོ་ཆ་ལྟ་བུར་སྦྱོར་བའི་དུས། །དགེ་ཆོས་ལ་བརྩོན་སྤྲོ་བ་ཡི། །སྤྲོ་བ་མི་ཉམས་གནོད་མི་འཁྲུག །བྱང་~42~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཆུབ་ལ་ནི་རེག་ཀྱི་བར། །བར་མ་དོ་རུ་མི་བཏང་བར། །མི་ཞུམ་མི་འཁྲུགས་ཆོག་མི་འཛིན། །གསུམ་དང་
བསམ་གཏན་མཐོང་ཆོས་ཀྱི། །བདེར་གནས་མངོན་ཤེས་སོགས་ཡོན་ཏན། །ཁྱད་པར་ཅན་ནི་མངོན་པར་སྒྲུབ། ། སེམས་ཅན་དོན་སྒྲུབ་ལ་གནས་དང་། །མངོན་པར་སྒྲུབ་དང་བྱ་བ་བསྒྲུབ། །གསུམ་དང་ཤེས་རབ་ལ་ཀུན་རྫོབ། ། ཤེས་པ་སྦྱོར་བ་དངོས་གཞི་ནི། །རྣམ་པར་མི་རྟོག་པའི་རྗེས་སུ། །ཐོབ་པའི་ཤེས་རབ་དང་བཅས་གསུམ། །དེ་དག་གོ་རིམ་ལོངས་སྤྱོད་ལ། །
སྦྱིན་པ་མ་ཆགས་བཏང་དང་ཉོན་མོངས་པའི། ། ཚུལ་ཁྲིམས་ སྡུག་བསྔལ་མེད་དང་སྡུག་
བསྔལ་ལ། ། བཟོད་པ་སེམས་འཁྲུག་མེད་ཅིང་ བརྩོན་འགྲུས་ ལེ་ལོ་མེད།  །དགེ་བའི་ལས་ལ་སྦྱོར་བ་དང་། ། བསམ་
གཏན་ཡེངས་པ་མེད་པར་རྩེ་གཅིག་གནས། ། ཤེས་རབ་ཆོས་རྣམས་རབ་ཏུ་འབྱེད་པའོ། །
ཕ་རོལ་ཕྱིན་དྲུག་ཆོས་ཐམས་ཅད། །དགེ་བའི་མཚན་ཉིད་དེ་དང་མཐུན། །དེ་ཡི་འབྲས་བུའི་བསྡུས་
ཕྱིར་རོ། །གནས་སྐབས་འབྲས་བུ་འཕགས་པ་མཆོག །ཀླུ་སྒྲུབ་ཞབས་ཀྱིས་ཉན་ཐོས་ལ། །ས་བརྒྱད་ཐེག་པ་ཆེན་པོ་ཡི། །བྱང་ཆུབ་སེམས་དཔའ་ས་བཅུར་གསུངས། །ཐེག་ཆུང་ལམ་གྱི་སྒྲུབ་པའི་ས། །བརྒྱད་ནི་དཀར་པོ་རྣམ་མཐོང་བའི། །ས་ནི་ཉན་ཐོས་ཀྱི་ཚོགས་ལམ། །གཅིག་ཏུ་དཀར་བ་ཐར་པ་ཡིན། །དེ་མཐོང་དགེ་བ་ཡིན་པས་སོ། །
བརྒྱད་པའི་ས་ནི་ཉན་ཐོས་ཀྱི། །དགྲ་བཅོམ་ས་ནས་བརྒྱད་པ་ཡིན།
 །རྒྱུན་ཞུགས་ མཐོང་བའི་ས་ནི་དེའི་
འབྲས་གནས། །བདེན་བཞི་མངོན་སུམ་མཐོང་བའོ། །བསྲབས་པའི་ས་ནི་ལན་ཅིག་ཕྱིར། །འོང་བའི་འབྲས་གནས་འདོད་ཉོན་མོངས། །ཕལ་ཆེར་སྤོངས་པ་འདོད་ཆགས་དང་། །བྲལ་བའི་ས་ནི་ཕྱིར་མི་འོང་། །འབྲས་གནས་འདོད་ཆགས་བྲལ་དེའོ། །བྱས་པ་རྟོགས་པའི་སར་གྲགས་པ། །དགྲ་བཅོམ་བདེན་བཞི་མངོན་གྱུར་རོ། ། ཉན་ཐོས་ས་ཞེས་ལན་ཅིག་ཕྱིར། །འོང་དང་མི་འོང་དགྲ་བཅོམ་པ། །འབྲས་བུ་ཞུགས་པ་གསུམ་ལ་གྲགས། ། རང་རྒྱལ་ས་ནི་སྔར་བཤད་པའི། །བྱང་ཕྱོགས་སུམ་ཅུ་རྩ་བདུན་དག །རང་ཉིད་གཅིག་པུ་སངས་རྒྱས་པ། ། འདོད་པའི་སེམས་བསྐྱེད་བསྐལ་ཆེན་བརྒྱར། །གོམས་བྱས་སྐྱེ་བའི་ཐ་མ་ལ། །སངས་རྒྱས་མེད་པའི་འཇིགས་རྟེན་དུ། །སློབ་དཔོན་གཞན་ལ་མ་ལྟོས་པར། །རང་ཉིད་གཅིག་པུ་བྱང་ཆུབ་ནི། །ཐོབ་གྱུར་བསེ་རུ་ལྟར་གྲགས་པ༑ ༑ཡོན་ཏན་ཕྲིན་ལས་ཁྱད་པར་འཕགས། །ཚོགས་སྤྱོད་ཞེས་པ་མང་པོ་དང་། །ལྷན་ཅིག་ཞུགས་པ་གཉིས་སུ་ཡོད། །དེ་དག་ལ་ཡང་དང་པོ་གཉིས། །འཇིག་རྟེན་པ་དང་ལྷག་མ་དྲུག །འཇིག་རྟེན་འདས་པའི་ས་རུ་བཤད། །འདིར་བསྟན་ས་རྣམས་བྱང་སེམས་ཀྱི། །རྒྱུད་ལ་ཡོད་པའི་ཐེག་དམན་གྱིས། །རྟོག་རིག་ཡིན་ཞེས་ཐམས་ཅད་མཁྱེན། །བསོད་ནམས་སེང་གེའི་དགོངས་པའོ། །
དེ་རབ་དབྱེ་བ་ ལྔ་པ་དེ་རབ་དབྱེ་བ་ནི། །ཐེག་པ་ཆེན་~43~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
པོའི་འབྲས་བུ་ནི། །ས་བཅུའི་དབྱེ་བ་འདི་དག་ལ། །ཤེས་བྱ་ཆོས་དབྱིངས་ས་བཅུ་ལ། །སྒྲིབ་བྱེད་མ་རིག་ས་
བཅུ་ཡོད། །དེ་ཡི་གཉེན་པོར་བྱང་སེམས་ལ། །ས་བཅུར་བཞག་ཅིང་རྗེས་ཐོབ་ཏུ། །ཆོས་དབྱིངས་ཀུན་དུ་འགྲོ་ལ་སོགས། །ངེས་པ་འདྲེན་ཕྱིར་མཉམ་བཞག་ཏུ། །དབྱིངས་བཅུ་བསྒོམ་པའི་ཚུལ་གྱིས་ནི། །འཇུག་སྟེ་དང་པོའི་ས་ཡིས་ནི། །རྗེས་ཐོབ་ཆོས་དབྱིངས་སྟོང་པ་ཆེ། །
དབྱིངས་ལ་རིམ་གྱིས་འཇུག་པ་ ཀུན་འགྲོའི་ཚུལ་དུ་རྟོགས་པ་
ཡིས། །དེ་དོན་མཉམ་པར་བཞག་ཅིང་དབྱིངས། །བསྒོམ་མོ་དེ་བཞིན་དུ་རིམ་བཞིན། །གཉིས་པ་ཆོས་ཀྱི་དབྱིངས་ཀྱི་མཆོག །རང་བཞིན་འོད་གསལ་དོན་དུ་རྟོགས། །
གསུམ་པ་ཆོས་དབྱིངས་རྟོགས་པ་ཡི། །རྒྱུ་མཐུན་གསུང་རབ་ལ་ཐོས་པ། །དོན་དུ་གཉེར་བྱའི་མཆོག་
ཅན་རྟོགས། །བཞི་པ་ཆོས་ཀྱི་དབྱིངས་ལ་ནི། །བདག་དང་བདག་གིར་བ་ལ་སོགས། །གང་ཡང་འཛིན་མེད་དོན་དུ་རྟོགས། །ལྔ་པ་བདག་དང་གཞན་རྒྱུད་ཀྱི། །ཆོས་དབྱིངས་ཐ་དད་མེད་དོན་རྟོགས། །དྲུག་པ་སེམས་ཀྱི་རང་བཞིན་དུ། །གྱུར་པའི་ཀུན་ནས་ཉོན་མོངས་དང་། །དེ་ཉིད་སྤངས་པའི་རྣམ་པར་དག །ཡོད་པ་མ་ཡིན་དོན་དུ་རྟོགས། །བདུན་པ་ཆོས་དབྱིངས་ལ་མཚན་མ། །སྣ་ཚོགས་ཐ་དད་མེད་དོན་རྟོགས། །བརྒྱད་པ་ཆོས་དབྱིངས་རང་བཞིན་གྱི། །དག་པས་མཚན་མ་དང་བྲལ་བ། །བྲི་བ་མེད་ཅིང་མཚན་མ་ནི། །འཕེལ་བ་མེད་པའི་དོན་དུ་རྟོགས། །བརྒྱད་པ་དགུ་པ་བཅུ་པ་རྣམས། །དབྱིངས་ལ་དབང་བའི་རྣམ་པ་བཞིའི། །གནས་སུ་རྟོགས་ཏེ་བརྒྱད་པ་ནི། །ལྷུན་གྱིས་གྲུབ་པར་མཚན་བྲལ་དབྱིངས། །མི་རྟོག་ཡེ་ཤེས་ལ་དབང་གནས། །ཇི་ལྟར་བཞེད་བཞིན་སངས་རྒྱས་ཀྱི། །ཞིང་འཁོར་སྟོན་པའི་མཐུ་བརྙེས་པས། །དབྱིངས་ཞིང་དག་པར་དབང་
བའི་གནས་པ་རྟོགས། །
དགུ་པ་ཆོས་དོན་ཚིག་སྤོངས་པར། །ཡང་དག་རིག་བཞིར་དབང་ཐོབ་དབྱིངས། །ཡེ་ཤེས་དབང་བའི་གནས་སུ་རྟོགས། །བཅུ་པ་བཞེད་བཞིན་སྤྲུལ་ཚོགས་ཀྱི། །སེམས་ཅན་དག་གི་དོན་མཛད་དབྱིངས། །དེ་བཞིན་གཤེགས་པའི་ཕྲིན་ལས་ལ། །དབང་བའི་གནས་སུ་རྟོགས་པའོ། །
དེ་ལྟར་ཤེས་བྱའི་དབྱིངས་རྣམ་བཅུར། །མི་མཐུན་ཕྱོགས་རྣམས་ཉན་ཐོས་ཀྱི། །སྤང་བྱ་ཉོན་མོངས་ཅན་
མིན་ཡང་། །བྱང་ཆུབ་སེམས་དཔས་སྤང་བྱ་ཡི། །ཉོན་མོངས་ཅན་གྱི་མ་རིག་བཅུ། །དེ་ཡི་གཉེན་པོར་ས་བཅུ་ཡི། །རྣམ་པར་བཞག་སྟེ་ཉན་ཐོས་ཀྱི། །གཉེན་པོའི་ས་འདིར་མི་འཇུག་དང་། །དམན་པའི་མྱ་འདས་སྒྲིབ་བྱེད་གེགས། །མི་བྱེད་ཕྱིར་ན་སྤང་བྱ་མིན། །བྱང་ཆུབ་སེམས་དཔས་དེ་སྤང་བྱ། །ཡིན་ཏེ་དེས་ནི་མི་གནས་པའི། ། མྱང་འདས་ཐོབ་པའི་གེགས་བྱེད་པས། །སྤངས་དགོས་ཕྱིར་ན་དེའི་གཉེན་པོར། །ས་བཅུར་ཡེ་ཤེས་བཅུ་འབྱུང་ངོ་༑ ༑དང་པོ་རབ་ཏུ་དགའ་ཞེས་པའི། །རྒྱུ་མཚན་སྦྱིན་པའི་ཕ་རོལ་ཏུ། །ཕྱིན་པ་རྫོགས་ནས་སྔར་མ་མཐོང་། ། ~44~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཆོས་དབྱིངས་མངོན་སུམ་མཐོང་བ་དང་། །བདག་གཞན་དོན་གཉིས་ཕུན་སུམ་ཚོགས། །བྱེད་པར་ནུས་པའི་
དགའ་བ་ནི། །སྐྱེས་པས་རབ་ཏུ་དགའ་ཞེས་བྱ། །གཉིས་པ་ཚུལ་ཁྲིམས་ཕ་རོལ་ཕྱིན། །རྫོགས་པས་ཚུལ་ཁྲིམས་ངན་པའི་ལས། །རྨི་ལམ་དུ་ཡང་མི་བྱེད་ཅིང་། །ཐེག་པ་གཞན་ལ་སྩོལ་བའི་དྲི། །མེད་པས་དྲི་མ་མེད་པའོ། །
གསུམ་པ་བཟོད་པའི་ཕ་རོལ་ཕྱིན། །རྫོགས་པས་ལུས་དང་སྲོག་ལ་ཡང་། །མི་ལྟ་སྡེ་སྣོད་རྣམས་ལ་ནི། །
ཐོས་པ་བྱས་པའི་སྒོ་ནས་ནི། །བདག་དང་གཞན་གྱིས་མ་ཤེས་སེལ། །ཤེས་རབ་བསྐྱེད་པས་འོད་བྱེད་གྲགས། ། བཞི་པ་བརྩོན་འགྲུས་ཕ་རོལ་ཕྱིན། །རྫོགས་ནས་བྱང་ཆུབ་ཕྱོགས་ཀྱི་ཆོས། །བསྒོམ་པས་ཡེ་ཤེས་མི་སྐྱེ་སྟེ། ། ཉོན་མོངས་པ་དང་ཤེས་བྱ་ཡི། །སྒྲིབ་པའི་བུད་ཤིང་བསྲེགས་པས་ན། །འོད་འཕྲོ་བ་ཅན་ཞེས་སུ་གྲགས། །ལྔ་པ་བསམ་གཏན་ཕ་རོལ་ཕྱིན། །རྫོགས་ནས་རྣམ་པར་མི་རྟོག་པའི། །
རྣམ་པར་མི་རྟོག་པའི་ཡེ་ཤེས་ཏིང་འཛིན་ལས་ཀྱང་
མི་ཉམས། སེམས་ཅན་དོན་བྱེད་ཡང་རྒྱུན་མི་གཅོད་པ་གཉིས་ཤིན་ཏུ་དཀའ་བ་མགོ་མཉམ་དུ་གཅོད་་་་་་ ཡེ་ཤེས་ཏིང་ངེ་འཛིན་ལས་
ཀྱང་། །མི་ཉམས་སེམས་ཅན་དོན་བྱེད་ཡང་། །རྒྱུན་མི་གཅོད་གཉིས་ཤིན་ཏུ་དཀའ། །མགོ་མཉམ་གཅོད་པས་སྦྱངས་དཀར་གྲགས། །དྲུག་པ་ཤེས་རབ་ཕ་རོལ་ཕྱིན། །རྫོགས་ནུས་རྟེན་ཅིང་འབྲེལ་འབྱུང་བར། །སྐྱེ་འགགས་མེད་པ་མངོན་གྱུར་པས། །མངོན་དུ་གྱུར་ཞེས་ཡོངས་སུ་གྲགས། །བདུན་པ་ཐབས་ཀྱི་ཕ་རོལ་ཕྱིན། ། རྫོགས་ནས་རྣམ་པར་མི་རྟོག་པ། །བསྒྲོད་པ་གཅིག་པ་ས་བརྒྱད་དང་། །འབད་དང་རྩོལ་བའི་འཇུག་པ་ནི། ། མཐར་ཕྱིན་མཚན་མ་དང་བྲལ་བའི། །བདུན་པ་རིང་དུ་སོང་ཞེས་གྲགས། །བརྒྱད་པ་སྟོབས་ཀྱི་ཕ་རོལ་ཕྱིན། ། རྫོགས་ནས་མཚན་མ་མེད་པ་རུ། །ལྷུན་གྱིས་གྲུབ་སྟེ་ཡེ་ཤེས་ཀྱི། །སྟོབས་ཀྱིས་མཚན་མ་ཡོད་མེད་ཀྱི། །རྩོལ་བའི་འདུ་ཤེས་ཟིལ་གནོན་པས། །བརྒྱད་པ་མི་གཡོ་བ་ཞེས་གྲགས། །དགུ་པ་སྨོན་ལམ་ཕ་རོལ་ཕྱིན། །རྫོགས་ནུས་ཆོས་དོན་ངེས་ཚིག་དང་། །སྤོབས་པ་སོ་སོ་ཡང་དག་རིག །བཞི་དང་ལྡན་པས་ས་དགུ་པ། །ལེགས་པའི་བློ་གྲོས་ཞེས་བྱའོ། །བཅུ་པ་ཡེ་ཤེས་ཕ་རོལ་ཕྱིན། །རྫོགས་ནས་ཡེ་ཤེས་ཐུགས་རྗེ་ཡི། །སྤྲིན་ལས་ཆོས་ཀྱི་ཆར་ཕབ་ནས། །སེམས་ཅན་ཞིང་ལ་དགེ་བ་ཡི། །ལོ་ཏོག་བསྐྱེད་ཅིང་སྤེལ་བས་ན། །ཆོས་ཀྱི་སྤྲིན་ཞེས་ཡོངས་སུ་གྲགས། །
འདི་དག་ཇི་ལྟར་བསྒོམ་ཚུལ་ནི། །དང་པོའི་ས་ནས་བཅུ་ཡི་བར། །ཞི་ལྷག་རྣམ་པ་ལྔས་བསྒོམས་ཏེ། །
དེ་ཡང་ས་ནི་དང་པོ་དང་། །ལྷག་མ་རྣམས་ཀྱི་རྟོགས་བྱ་ཡི། །ཆོས་དབྱིངས་འདྲེས་པར་བསྒོམ་པ་དང་། །དེ་ཡང་ཀེང་རུས་ལ་སོགས་པ། །མཚན་མ་མེད་པར་བསྒོམས་པ་དང་། འབད་དང་རྩོལ་བར་མ་ལྟོས་པ། །ལྷུན་གྱིས་~45~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
གྲུབ་པར་བསྒོམ་པ་དང་། །མཆོག་དང་མཆོག་མིན་གཉིས་འཛིན་མེད། །མཆོག་ཏུ་འབར་བར་བསྒོམ་པ་དང་། །
དང་པོའི་ས་ལ་བསྒོམ་ཙམ་གྱིས། །ཆོག་པར་འཛིན་པ་མ་ཡིན་པ། །རྣམ་གྲོལ་གོ་འཕང་ཁྱད་པར་ཅན། །མངོན་དུ་གྱུར་པར་བསྒོམ་པའོ། །མདོར་ན་ས་བཅུ་པོ་རྣམས་སུ། །ཕ་རོལ་ཕྱིན་བཅུ་བསྒོམ་དགོས་ཏེ། །ས་ནི་དང་པོར་སྦྱིན་པ་ཡི། །ཕ་རོལ་ཕྱིན་ལ་ལོང་སྤྱོད་ནས། །བཅུ་པ་ཡེ་ཤེས་ཕར་ཕྱིན་ལ། །ལྷག་པར་ལོངས་སྤྱོད་དགོས་པ་ཡིན། །གཞན་ཡང་ས་ནི་ཕྱི་མ་བཞིར།
 མདོ་སྡེ་རྒྱན་ལས་བཤད་པ་གོང་དུ་ཚང་མ་སོང་། ཚིག་རིས་སྔ་ཕྱི་མི་འདྲ་བའི་དགོངས་རྒྱན་
ལྟར། །ཤེས་རབ་ཕར་ཕྱིན་རྗེས་ཐོབ་ཞིང་། །ཕྱིན་དྲུག་དགེ་རྩ་བསགས་པ་རྣམས། །སེམས་ཅན་ཀུན་ཏུ་ཐུན་
མོང་བྱ། །བྱང་ཆུབ་ཆེན་པོར་བསྔོ་བ་ཐབས། །སླར་ཡང་སྣ་ཚོགས་སྨོན་ལམ་ནི། །མངོན་དུ་སྒྲུབ་པ་སྨོན་ལམ་དང་། །སོ་སོར་རྟོགས་པའི་ཤེས་རབ་ཀྱིས། །བསྒོམ་པའི་མཐུ་ལས་ཕར་ཕྱིན་གྱི། །དེ་རྒྱུན་མི་གཅོད་པ་ནི་སྟོབས། །ཕྱིན་དྲུག་ཉིད་ཀྱི་ཡེ་ཤེས་ལ། །ལོངས་སྤྱོད་གདུལ་བྱར་དེ་དོན་བཤད། །སེམས་ཅན་སྨིན་བྱེད་ཡེ་ཤེས་སོ༑ ༑
ས་རྣམས་ཐོབ་ཚུལ་རྣམ་པ་བཞི། །ཆོས་རྣམས་ལ་མོས་གཙོར་སྤྱོད་པའི། །འཇུག་པ་མོས་པས་ཐོབ་པ་
དང་། །ཆོས་སྤྱོད་བཅུ་ཡི་ཚུལ་རྣམས་ལ། །ཇི་འདོད་བཞིན་གནས་སྤྱོད་པས་ཐོབ། །དང་པོའི་ས་ཡི་ཆོས་ཀྱི་དབྱིངས། །མངོན་སུམ་ཤེས་སོགས་
པ་རྣམས་རྟོགས་པས་ཐོབ། །བསྒོམ་པ་མཐར་ཕྱིན་རྣམ་གྲོལ་མཆོག །འབད་
མེད་ལྷུན་གྲུབ་གྲུབ་པས་ཐོབ། །བྱང་ཆུབ་སེམས་དཔའ་མོས་པ་རུ། །སྤྱོད་པའི་སྐབས་སུ་བསྐལ་པ་ནི། །གྲངས་མེད་གཅིག་དང་ས་དང་པོ། །ཟིན་ནས་བདུན་པའི་བར་དག་ལ། །གྲངས་མེད་གཅིག་དང་དག་པ་ཡི། །ས་གསུམ་གྱི་ནི་གནས་སྐབས་སུ། །གྲངས་མེད་གཅིག་སྟེ་གསུམ་གྱིས་རྫོགས། །
བསླབ་པ་གསུམ་ དྲུག་པ་བསླབ་པ་
གསུམ་པོ་ལ། །སློབ་པའི་ཚུལ་ནི་ཚུལ་ཁྲིམས་ཀྱི། །བསླབ་པར་སྒོ་གསུམ་གཞན་གནོད་ལས། །ལྡོག་ཅིང་ཡོན་ཏན་ཆོས་ཐམས་ཅད། །ཐོབ་པའི་ཕྱིར་དུ་དགེ་བ་ཡི། །ཆོས་རྣམས་ལ་ནི་འབད་པར་བྱ། །སེམས་ཅན་ཡལ་བར་མི་འདོར་ཞིང་། །དེ་དག་བསམ་པ་ཡོངས་བསྐང་བའི། །སྦྱོར་བར་རྟག་ཏུ་གནས་པར་བྱ། །ཉན་ཐོས་རྣམས་ལ་ཕྱི་མ་གཉིས། །མེད་ཅིང་རང་དོན་ཀུན་སློང་གི །ཅུང་ཟད་འབྲས་སྨིན་བྱང་སེམས་ལ། །ཀུན་སློང་གཞན་ཕན་ཉེས་སྤྱོད་སྡོམ། །ཐུན་མིན་དགེ་བ་ཆོས་སྡུད་དང་། །གཞན་དོན་བྱེད་པས་ཡོན་ཏན་ཚོགས། །རྒྱ་ཆེར་ཟབ་པས་ཁྱད་པར་འཕགས། །
མདོར་ན་སྒོ་གསུམ་གཞན་གནོད་ལྡོག །ཡོན་ཏན་ཐོབ་ཕྱིར་དགེ་ཆོས་སྒྲུབ། །རྟག་ཏུ་སེམས་ཅན་དོན་
བྱའོ། །ཏིང་ངེ་འཛིན་གྱི་བསླབ་པ་ལས། །མཚན་ཉིད་དམིགས་
བདེན་བཞི་བྱང་ཕྱོགས་སོགས་ཀྱི་ པར་ཡིད་རྩེ་གཅིག ། ~46~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མཉམ་པར་འཇོག་ཅིང་རང་བཞིན་ནི། །དམིགས་པ་ཉན་ཐོས་ལས་ཁྱད་འཕགས། །བྱང་སེམས་ཐེག་ཆེན་ཆོས་
ལ་དམིགས། །སྣ་ཚོགས་ཞེས་པ་ཏིང་ངེ་འཛིན། །གང་ལ་མཉམ་པར་བཞག་ཞེ་ ་་་་་ཐེག་ཆེན་ལ་ ན། །མཐའ་དག་ ་་་་་
ཆོས་ཐམས་ཅད་ཀྱི་གནས་ལུགས་ སྣང་བའི་ཏིང་འཛིན་དང་། །བསོད་ནམས་བསགས་པའི་ཏིང་འཛིན་དང་། །འཇིག་
རྟེན་པ་ཡི་རྒྱལ་པོ་བཞིན། །ཏིང་ངེ་འཛིན་རྣམས་ཀྱི་བདག་པོ། །ཡིན་པས་ཏིང་འཛིན་བཟང་སྐྱོང་དང་། །དམག་དཔོན་བཞིན་དུ་བདུད་འཇོམས་པར། །དཔའ་བས་དཔའ་བར་འགྲོ་བ་ཡི། །ཏིང་ངེ་འཛིན་ལ་སོགས་པའོ། །
ཆོས་རྣམས་ཐམས་ཅད་དབྱིངས་གཅིག་ཏུ། །འདྲེས་པར་དམིགས་པའི་ཤེས་རབ་ཀྱིས། །ཁྱིའུ་ཁྱིའུ་
ཇི་
ལྟར་རྣ་བར་ཆུ་ཞུགས་པ་ཆུ་འདྲེན་པའི་དཔེའང་བཤད་ དབྱུང་བ་ཡི། །ཚུལ་གྱིས་ཀུན་གཞི་ལ་ཡོད་པའི། །གནས་ངན་ལེན་
པ་ཕྲ་རགས་ཀུན། །རྟོགས་པའི་ཏིང་འཛིན་ཕྲ་མོས་ཀྱང་། །འབྱིན་པར་ནུས་པའི་གཉེན་པོའོ། །ཏིང་འཛིན་ནུས་པས་བསམ་གཏན་ལས། །མ་ཉམས་བཞིན་དུ་ཇི་འདོད་པའི། །སྐྱེ་བ་བཟུང་ནས་སེམས་ཅན་གྱི། །དོན་བྱེད་ལས་སུ་རུང་ཉིད་དོ། །ཏིང་འཛིན་མཐུ་ཡིས་འཇིག་རྟེན་ཁམས། །ཀུན་ཏུ་ཐོགས་པ་མེད་པ་ཡི། །མངོན་པར་ཤེས་པ་བསྒྲུབ་པ་སྟེ། །འཇིག་རྟེན་ཁམས་གཡོ་བྱེད་པ་དང་། །འབར་བར་བྱེད་དང་ཁྱབ་པར་བྱེད། །སངས་རྒྱས་སྐུ་སོགས་སྟོན་པ་དང་། །དངོས་པོ་ཕལ་པ་གསེར་སོགས་བསྒྱུར། །འཇིག་རྟེན་མཐའ་ཡས་འགྲོ་འོང་བྱེད། ། སྟོང་གསུམ་ཕྲ་རབ་རྡུལ་གཅིག་སྡུད། །རྡུལ་གཅིག་གིས་ནི་འཇིག་རྟེན་ཁམས། །ཁྱབ་དང་རྒྱས་པར་བྱེད་པ་དང་། །གདུལ་བྱའི་བསམ་པ་དང་མཐུན་པའི། །ལུས་ནི་ཐམས་ཅད་ལ་འཇུག་ཅིང་། །སྟོན་དང་གདུལ་བྱའི་ཞིང་དུ་བགྲོད། །སྣང་དང་མི་སྣང་བྱེད་པ་དང་། །བརྒྱ་བྱིན་སོགས་ཀྱིས་གཟུགས་བསྒྱུར་བ། །དབང་བྱེད་གཞན་གྱི་རྫུ་འཕྲུལ་ནི། །ཟིལ་གྱིས་ནོན་དང་གདུལ་བྱ་ལ། །
གང་ལའང་མི་འཇིགས་པའི་ སྤོབས་པ་དྲན་པ་བདེ་བ་
སྦྱིན། །ཕོ་ཉ་ལྟ་བུའི་འོད་ཟེར་བཏང་། །དཀའ་བ་སྤྱོད་པ་མངོན་པར་སྒྲུབ། །ཕར་ཕྱིན་བསྒོམ་དང་སེམས་ཅན་སྨིན། །སངས་རྒྱས་ཀྱི་ནི་ཞིང་སྦྱང་དང་། །སངས་རྒྱས་ཆོས་ཀུན་བསྒྲུབ་པའི་ཕྱིར། །ཏིང་ངེ་འཛིན་ནི་རྣམས་ཀྱི་ལས། །རབ་ཏུ་དབྱེ་བ་ལྟ་བར་བྱ། །མདོར་ན་ཡོན་ཏན་དེ་དག་ཀུན། །ཐོབ་ཕྱིར་འཇིག་རྟེན་འཇིག་རྟེན་ལས། ། འདས་པའི་ཏིང་འཛིན་བསམ་གཟུགས་དང་། །འགོག་སྙོམས་དང་བཅས་དམིགས་ཡུལ་ལ། །སེམས་གཏད་པ་དང་དམིགས་པ་མེད། །བསྒོམ་བྱ་སྒོམ་བྱེད་ལས་གྲོལ་བ། །མི་སྡུག་པ་བསྒོམ་
ཐེག་པ་འོག་མས་ཀེང་རུས་སོགས་ སྤོང་
བ་ཡི། །ཏིང་ངེ་འཛིན་གྱི་མངོན་ཤེས་དང་། །རྫུ་འཕྲུལ་འཇིག་རྟེན་ལས་འདས་པའི། །ཡེ་ཤེས་ལ་སོགས་སྒྲུབ་པ་ཡི། །ཏིང་ངེ་འཛིན་ལ་སྤྱོད་པའོ། །ཤེས་རབ་བསླབ་པའི་མཚན་ཉིད་ནི། །ཆོས་རབ་རྣམ་པར་འབྱེད་པའི་བློ། ། དེ་ཡི་རང་བཞིན་ངོ་བོ་ནི། །གཟུགས་ལ་སོགས་པ་ཅི་ཡང་ནི། །ཡིད་ལ་མི་བྱེད་སྤོང་ཙམ་གྱིས། །མི་རྟོག་ཡེ་ཤེས་~47~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མ་ཡིན་ཏེ། །གཉིད་ནི་མཐུག་པོ་ལོག་པའི་སྐབས། །སེམས་དང་སེམས་བྱུང་མ་ངེས་དང་། རྟོགས་སྤྱོད་ཞེན་
བྲལ་ཙམ་གྱིས་ཀྱང་། །མ་ཡིན་བསམ་གཏན་གཉིས་པ་ཡན། །སེམས་དང་སེམས་བྱུང་མ་ངེས་དང་། །ཡིད་ཤེས་འཁོར་གྱི་ཚོར་འདུ་གཉིས། །བཀག་པ་ཙམ་གྱིས་མ་ཡིན་ཏེ། །འགོག་སྙོམས་ཀྱིས་ཀྱང་མ་ངེས་དང་། ། གཟུགས་སོགས་འཛིན་རྟོག་ངོ་བོ་ནི། །སྤོང་ཙམ་གྱིས་མིན་དེའི་རྣམ་པ། །སྔོན་པོ་ལ་སོགས་མ་ངེས་དང་། །འདི་ནི་ཆོས་རྣམས་ཐམས་ཅད་ཀྱི། །དེ་ཁོ་ན་ཉིད་ཡིན་སྙམ་དུ། །ལྟ་བུར་འཛིན་པའི་འཛིན་སྟངས་ཀྱི། །ཤེས་པ་དེ་ཡང་མི་རྟོག་པའི། །ཡེ་ཤེས་མ་ཡིན་སྟོན་པ་དང་། །རྣམ་པ་ལྔ་པོ་དེ་སྤངས་ནས། །མཚན་མ་གང་ཡང་ཡིད་མི་བྱེད། །དེ་བཞིན་ཉིད་ནི་གསལ་བར་སྣང་། །འཛིན་པ་མེད་པར་འཇོག་པ་ནི། །རྣམ་པར་མི་རྟོག་ཡེ་ཤེས་སོ། ། གནས་ནི་གཟུགས་ལ་སོགས་མཚན་མ། །ཡིད་ལ་བྱེད་པའི་སེམས་མ་ཡིན། །དེ་བཞིན་ཉིད་
དབྱིངས་ལ་སྣང་བ་
ཡི༑ ༑སེམས་ཉིད་ཡེ་ཤེས་དེ་ཡི་གནས། །མཚན་མ་ཡིད་བྱེད་ཡེ་ཤེས་ཀྱི། །གནས་ནི་མ་ཡིན་ཡེ་ཤེས་དེ། ། གཟུགས་སོགས་དོན་ལ་མི་སེམས་སོ། །
སེམས་མེད་བེམ་པོའང་དེ་ཡི་གནས། །མ་ཡིན་ཡེ་ཤེས་དེ་ཉིད་ནི། །སེམས་ཀྱིས་འཕེན་པའི་གནས་
སྐབས་ལས། །སེམས་ཀྱི་རྒྱུ་ལས་བྱུང་བའི་ཕྱིར། །རྣམ་པར་རྟོག་པ་མེད་པའི་གནས། །སེམས་མིན་པ་ཡི་སེམས་ཉིད་དེ། །དོན་ལ་མི་སེམས་རྒྱུས་བྱུང་ཕྱིར། །གཞི་ནི་ཐེག་པ་ཆེན་པོ་ཡི། །སྡེ་སྣོད་ཐོས་པའི་བག་ཆགས་ལ༑ ༑ཡིད་ཀྱིས་བརྗོད་པ་དང་བཅས་ཏེ། །ཡེ་ཤེས་སྣང་བའི་དོན་ཚུལ་བཞིན། །ཡིད་ལ་བྱེད་པ་གཞིའམ་རྒྱུ། ། དམིགས་པ་ཀུན་བརྟགས་དང་བྲལ་བས། །
བསམ་བརྗོད་ལས་འདས་པའི་བརྗོད་མེད་ བརྗོད་དུ་མེད་པའི་ཆོས་རྣམས་
དང་། ། གཉིས་ཀ་བདག་མེད་དེ་བཞིན་ཉིད་ལ་དམིགས། །དེ་ཡང་གཞན་དབང་ལ་དམིགས་པ། །མ་ཡིན་དངོས་
སུ་དམིགས་པ་མེད། །མི་རྟོག་པ་ཡི་ཡེ་ཤེས་ཡིན། །མཚན་གཞི་མི་རྙེད་པ་ཡིན་ཏེ། །དེ་བཞིན་ཇི་ལྟ་བ་ཉིད་དང་། ། ཇི་སྙེད་གཞན་དག་བརྗོད་པ་བྲལ། །དེ་ཡི་ཆོས་ཉིད་ལ་དམིགས་ཕྱིར། །དེ་ཡང་ཤེས་པ་མ་ཡིན་ན། །ཡེ་ཤེས་སུ་འགལ་དེ་ཡིན་ན། །རྟོག་པར་གྱུར་རོ་ཞེ་ན་ནི། །ཤེས་པ་ཡིན་ཏེ་དེ་ཁོ་ན། །ཉིད་ནི་ཤེས་པའི་རིག་པ་ཡིན། །འོན་ཀྱང་རྣམ་རྟོག་མ་ཡིན་ཏེ། །འདིའོ་སྙམ་པའི་འཛིན་སྟངས་བྲལ། །དེས་ན་ཤེས་བྱ་ཆོས་དབྱིངས་དང་། །དེ་ཤེས་ཤེས་པ་ཁྱད་མེད་དེ། །དབྱེར་མེད་མི་རྟོག་ཡེ་ཤེས་ཡིན། །རྣམ་པར་ཤེས་པར་བྱ་བ་ཡི། །དམིགས་པའི་ཆོས་རྣམས་ཀྱི་ནི་དབྱིངས། །སྤྲོས་པའི་མཚན་མ་མེད་རྟོགས་པའི། །འཛིན་སྟངས་གང་ཡིན་པ་དེའི། །རྣམ་པར་མི་རྟོག་རྣམ་པ་ནི། །ཤེས་བྱ་དམིགས་པ་དེ་ཉིད་ལ། །མཚན་མ་མེད་གང་དེ་ཡིན་གསུང་། །མདོར་ན་མཚན་མ་རྣམ་པར་རྟོག །ཐམས་ཅད་སྤངས་ཏེ་རྟོགས་མེད་པར། །རང་བཞིན་ལྷུན་གྱིས་གྲུབ་པ་དང་། །རྗེས་ཐོབ་སྒྱུ་མ་ལྟར་~48~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྤྱོད་པ། །ཤེས་རབ་ཀྱི་ནི་བསླབ་པའོ། ། དེ་འབྲས་སྤང་བ་ བདུན་པ་སྤང་བ་ཕུན་ཚོགས་ནི། །དེ་ལྟར་བསྟན་པའི་
ལམ་གོམས་པས། །ལས་ཉོན་སྒྲིབ་པ་རྣམས་སྤངས་ཏེ། །མི་གནས་མྱ་ངན་ལས་འདས་ཐོབ། །དེ་ནི་ཐོས་པའི་
བག་ཆགས་གོམས། །ཉོན་མོངས་ཐམས་ཅད་སྤངས་པ་ཡིས། །མ་དག་གཞན་དབང་མཚན་མ་ཀུན། །འགགས་པས་འཁོར་བར་མི་གནས་ལ། །ཤེས་སྒྲིབ་སྤངས་པས་
སྒྲིབ་པ་ཐམས་ཅད་ རྣམ་པར་བྱང་།  །ཤིན་ཏུ་རྣམ་དག་དེ་ཁོ་
ན༑ ༑ཉིད་དུ་སྣང་བས་ཡང་དག་པའི། །གཞན་དབང་གནས་འགྱུར་མ་འགགས་པས། །མྱ་ངན་འདས་པའི་མཐའ་མནན་ཏེ། །སྙིང་རྗེས་སེམས་ཅན་དོན་ལ་གནས། །འཁོར་འདས་གཉིས་སུ་མེད་པ་ཡི། །དོན་ནི་མངོན་དུ་གྱུར་པའོ། །
བརྒྱད་པ་
ཡེ་ཤེས་ཕུན་ཚོགས་ ཡེ་ཤེས་ཕུན་ཚོགས་ནི། །རྫོགས་སངས་རྒྱས་ཀྱི་འབྲས་བུ་སྟེ། །ཡེ་ཤེས་ཕུན་
སུམ་ཚོགས་པ་ཡི། །ཁྱད་པར་ལ་ནི་སྐུ་གསུམ་སྟེ།  སྐུ་གསུམ་དང་ནི་ཡན་ལག་ལྔ། །མ་འདྲེས་ལ་སོགས་ཡོན་ཏན་ནོ། །ཞེས་
པའི་དོན་རིམ་པར་སྟོན་པ་ལ། །རྣལ་འབྱོར་སྤྱོད་པ་སེམས་ཙམ་པར། །གཟུང་བ་འཛིན་པ་གཉིས་མེད་པའི། །ཤེས་
པར་རང་རིག་རང་གསལ་བ། །ཆོས་ཀྱི་སྐུ་སྟེ་དོན་མ་བཞེད།  སེམས་ཙམ་པར་སྐུ་གསུམ་གྱི་རྣམ་བཞག་མཛད་པའི་ཆོས་སྐུ །
ལོངས་སྐུའི་གནས་ཀྱི་ངེས་པ་ནི་ ལོངས་སྐུ་ངེས་པ་ལྔ་ལྡན་དུ་བཞེད་པའི་དང་པོ་གནས་ངེས་པ ། །འོག་མིན་སྟུག་པོ་བཀོད་པ་
ཉིད། །དུས་ཀྱི་ངེས་པ་ གཉིས་པ་དུས་ངེས་པ་ འཁོར་བ་ནི། །ཇི་སྲིད་མ་སྟོང་བར་དུ་བཞུགས། །ངོ་བོའི་ངེས་པ་ གསུམ་
པ་ངོ་བོའི་ངེས་པ་ མཚན་དཔེས་སྤྲས། །འཁོར་གྱི་ངེས་པ་ བཞི་པ་འཁོར་ངེས་པ་ ས་བཅུ་པའི། །བྱང་ཆུབ་སེམས་དཔའ་
ཁོ་ནས་བསྐོར། །ཆོས་ཀྱི་ངེས་པ་ ལྔ་པ་ཆོས་ངེས་པ་ ཐེག་ཆེན་གྱི། །ཆོས་ནི་ཤ་སྟག་ལ་ལོངས་སྤྱོད། །དེ་ལྟར་ལོངས་
སྐུ་བཞུགས་པའི་གནས། །འོག་མིན་སྟུག་པོ་བཀོད་པ་དེ། །གཟུགས་ཁམས་ནང་གི་འོག་མིན་མིན། །དེ་ཉིད་ཇི་ལྟར་ཡོད་ཞེ་ན། །མི་འཛད་འཇིག་རྟེན་ཁམས་ལ་སོགས། །དུ་མ་ནང་དུ་ཚུད་པ་ཡི། །ཞིང་ཁམས་ལ་ནི་གཞི་དང་ནི། །སྙིང་པོ་མེ་ཏོག་གིས་བརྒྱན་པའི། །ཞིང་ཁམས་དེ་འདྲ་དུ་མ་ནི། །ནང་ཆུད་ཞིང་ཁམས་རྒྱ་མཚོ་ཞེས། ། ལོངས་སྐུ་རྣམ་སྣང་གངས་ཅན་མཚོའི། །ཕྱག་གི་ལྷུང་བཟེད་ནང་དུ་གནས། །དེ་ཀུན་སྤྲུལ་པ་སྐུའི་ཞིང་ཁམས། ། རྣམ་པར་སྣང་མཛད་གངས་ཅན་མཚོ། །འཁོར་ནི་ས་བཅུའི་སེམས་དཔས་བསྐོར། །བཞུགས་དེར་འོག་མིན་སྟུག་པོ་བཀོད། །
དེས་ན་འོག་མིན་ཙམ་དང་ནི། །འོག་མིན་སྟུག་པོ་བཀོད་པ་གཉིས། །ཁྱད་པར་ཡོད་དེ་ལོངས་སྐུ་ཡི། །
གནས་ནི་ཕྱི་མ་ཁོ་ནའོ། །སྤྲུལ་སྐུ་ལོངས་སྤྱོད་རྫོགས་པའི་སྐུ། །སྤྲུལ་གཞི་བྱས་ལས་བྱུང་བ་སྟེ། །བཟོ་བ་སྤྲུལ་སྐུ་དྲི་
སྤྲུལ་སྐུ་ལ་བཟོ་སྐྱེ་མཆོག་གི་སྤྲུལ་པའི་སྐུ་གསུམ་དུ་གསུངས་པའི་དང་པོ་བཟོ་བ་སྤྲུལ་སྐུ། ཟ་ཡི། །རྒྱལ་པོ་རབ་དགའ་~49~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འདུལ་དོན་དུ། །སྤྲུལ་པའི་པི་ཝཾ་མཁན་ལྟ་བུ། ། གཉིས་པ་སྐྱེ་བ་སྤྲུལ་སྐུ་ སྐྱེ་བ་སྤྲུལ་སྐུ་དེ་ལྟར་གྱི། །དགའ་ལྡན་
གནས་ན་བཞུགས་པ་ཡི། །བྱམས་པ་མགོན་པོ་ལྟ་བུའོ། ། གསུམ་པ་མཆོག་གི་སྤྲུལ་སྐུ་ མཆོག་གི་སྤྲུལ་སྐུ་ཤཱཀྱ་ཐུབ། །
འོད་དཔག་མེད་པ་ལྟ་བུའོ། ། ཡན་ལག་ལྔ་ནི། གནས་འགྱུར་དཀར་པོའི་ཆོས་ཀྱི་གཞི། །གཉིས་མེད་རག་པ་བསམ་མི་ཁྱབ། །ཞེས་
སྔར་གསུངས་པའི་དང་པོ་གནས་གྱུར་ ཡན་ལག་ལྔ་ནི་ཕུང་པོ་ལྔ། །གནས་གྱུར་པ་སྟེ་གཟུགས་ གཟུགས་གནས་གྱུར་ཞིང་
སོགས་ཕུང་པོ།  །ཞིང་དང་དབྱངས་དང་མཚན་དཔེ་སོགས། །དབང་འབྱོར་ཚོར་བ་ ཚོར་ཕུང་གནས་གྱུར་ཟག་མེད་
སོགས། ཟག་མེད་ཀྱི།  །བདེ་བ་འདུ་ཤེས་མིང་ འདུ་ཤེས་གནས་གྱུར་མིང་སོགས། དང་ཚིག །ཡི་གེའི་ཚོགས་བསྟན་ འདུ་
བྱེད་གནས་གྱུར་སྤྲུལ་བསྒྱུར་སོགས་ འདུ་བྱེད་ཀྱི། །སྤྲུལ་བསྒྱུར་འཁོར་དང་ཆོས་བསྡུ་བ། ། རྣམ་ཤེས་ཀྱི་ཡེ་ཤེས་བཞི་ལ་དབང་
འབྱོར་རྣམ་ཤེས་ཡེ་ཤེས་བཞིར་དབང་འབྱོར། ། ཀུན་གཞི་གནས་གྱུར་མེ་ལོང་ཡེ་ཤེས་ ཀུན་གཞི་གནས་གྱུར་མེ་ལོང་དང་། །
ཉོན་ཡིད་གནས་གྱུར་མཉམ་ཉིད་ ཉོན་ཡིད་མཉམ་པ་ཉིད་ཡེ་ཤེས། ། ཡིད་ཤེས་གནས་གྱུར་སོར་རྟོག་ ཡིད་ཤེས་སོ་སོར་རྟོགས་
ཡེ་ཤེས། ། སྒོ་ལྔ་གནས་གྱུར་བྱ་གྲུབ་ སྒོ་ལྔ་བྱ་གྲུབ་ཡེ་ཤེས་སོ། །
གཉིས་པ་དཀར་པོའི་ཆོས་་་་་་ དཀར་པོའི་ཆོས་ལ་ཕར་ཕྱིན་དྲུག །རྫོགས་ལ་བརྟེན་ནས་དབང་བཅུ་ཐོབ། །
དེའང་སྦྱིན་པ་ལས་ནི་ཚེ། ། སེམས་ལས་སུ་རུང་བ་་་་་་ སེམས་དང་ཡོ་བྱད་ལ་དབང་ཐོབ། །ཚུལ་ཁྲིམས་ཀྱིས་ནི་ལས་
དང་ནི། ། ལས་སྒྲིབ་ཀུན་ཟད་སངས་རྒྱས་ཀྱི་ཕྲིན་ལས། སེམས་ཅན་དོན་དུ་བསམ་བཞིན་སྐྱེ་བ། སྐྱེ་བ་ལ་དབང་བཟོད་པ་ཡིས། །
སེམས་ཅན་གྱི་མོས་པ་ལ་སོགས་དང་མཐུན་པར་འདོན་བྱེད་ མོས་པར་དབང་ཞིང་བརྩོན་འགྲུས་ཀྱིས། །སྨོན་ལམ་ལ་
དབང་བསམ་གཏན་ལས། །རྫུ་འཕྲུལ་དབང་ཐོབ་ཤེས་རབ་ཀྱིས། །ཡེ་ཤེས་དང་ནི་ཆོས་ལ་དབང་། །གཉིས་སུ་
མེད་ཞེས་ཆོས་ཐམས་ཅད།  གསུམ་པ་གཉིས་སུ་མེད་པ།  །ཀུན་ཏུ་ ཡོད་དང་མེད་དང་འདུས་བྱས་འདུས་མ་བྱས། གཅིག་མིན་མང་
པོ་མིན་ཕྱིར་གཉིས་སུ་མེད། །ཞེས་གོ་རིམ་ལྟར།  ཀུན་ཏུ་བརྟགས་པས་དངོས་མེད་པས། །ཡོད་པའི་མཚན་ཉིད་མ་ཡིན་
དང་། །སྟོང་པ་ཉིད་ཀྱི་མཚན་ཉིད་ཀྱི།  དེ་ཡོད་མེད་གཉིས་ཀ་མིན་པའི་མེད་མཐའ་མིན་པའི། །དངོས་པོ་ཡོད་པས་མེད་པ་
ཡི༑ ༑མཚན་ཉིད་མ་ཡིན་ཡོད་དང་མེད། །མཚན་ཉིད་གཉིས་སུ་མེད་པའོ། །ལས་དང་ཉོན་མོངས་ཀྱིས་འདུས་བྱས། །
དེའི་ངོ་བོ་དེ་ནི་འདུས་མ་བྱས་སུ་སྣང་། །ཀུན་ཏུ་སྟོན་པས་འདུས་བྱས་དང་། །འདུས་མ་བྱས་པ་གཉིས་
མེད་པའི། །མཚན་ཉིད་གནས་ནི་ཆོས་ཀྱི་དབྱིངས། །ཐ་དད་མ་ཡིན་བདག་འཛིན་གྱིས། །ཕྱེ་བའི་རྒྱུད་ལ་ཐ་དད་མེད། །
ཐ་དད་མེད་མཐའ་བཀག་ སྔོན་དུ་ལམ་ལ་སློབ་པའི་སྐབས། །ཐ་དད་ལུས་ཀྱི་རྗེས་འབྲངས་པའི། །
ལུས་ལ་ཐ་དད་བཏགས་པ་དང་། །བྱང་སེམས་རྣམས་ཀྱི་ཚོགས་ཐ་དད། །བསགས་ལ་དགོས་པ་མེད་འགྱུར་དང་། །སངས་རྒྱས་ཀུན་ལ་ཕྲིན་ལས་ཀྱང་། །ཐ་དད་པ་དང་སངས་རྒྱས་ལ། །ཐོག་མ་ཡོད་པར་འགྱུར་བའམ། ། ~50~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སངས་རྒྱས་བསྙེན་བཀུར་མ་བྱས་པའི། །བྱང་སེམས་དེ་ནི་ཐོག་མ་རུ། །འཚང་རྒྱ་པ་ལ་རྒྱུ་མེད་དུ། །ཐལ་བས་
གཅིག་ཀྱང་མ་ཡིན་ལ། །དྲི་མ་ མཐའ་དང་ཡོད་མཐའ་བཀག་ ཐམས་ཅད་བྲལ་བའི་གནས། །ཆོས་ཀྱི་དབྱིངས་ལའང་
དབྱེ་བ་མེད། །ཐ་དད་མང་པོའང་མ་ཡིན་པའི། །སྤྲོས་པ་ཀུན་ལས་ཡོངས་སུ་འདས། །འདི་བས་ བཞི་པ་རྟག་པ་
ཆོས་སྐུ་རྟག་པར་བཞེད། །རྟག་ཏུ་ཆོས་ཀྱི་དབྱིངས་ལས་ནི། །མ་གཡོས་དེ་བཞིན་འགྱུར་བ་མེད། །ཐུགས་རྗེ་ཆེན་པོ་རྒྱུན་མི་ཆད། །སྨོན་ལམ་ཟད་མི་ཤེས་པའི་ཕྱིར། །སེམས་ཅན་མ་ལུས་པ་ཐམས་ཅད། །བྱང་ཆུབ་ལ་འགོད་དེ་སྲིད་དུ། །དེ་སྲིད་མཛད་པ་རྒྱུན་མི་ཆད། །སྟོན་མཆོག་དེ་བཞིན་གཤེགས་པ་ལ། །སུས་ཀྱང་དཔག་པར་མི་ནུས་པའི། །
ལྔ་པ་བསམ་མི་ཁྱབ་ ཡོན་ཏན་བསམ་གྱིས་མི་ཁྱབ་བོ། །
དེ་ལ་ཡོན་ཏན་གྱི་སྡེ་ཚན། །ཉི་ཤུ་རྩ་གཅིག་འདི་ལྟ་སྟེ། ། ཡོན་ཏན་སྡེ་ཚན་ཉེར་གཅིག་གི་དང་པོ་བྱང་ཕྱོགས་སོ་
བདུན་གཅིག་ཏུ་རྩིས་པ་གོང་ལམ་གྱི་སྐབས་སུ་སྨོན་ཟིན་ དང་པོ་བྱང་ཕྱོགས་སོ་བདུན་ནི། །ལམ་གྱི་སྐབས་སུ་སྨོན་དེ་དག །
སྒྲུབ་འབྲས་མངོན་དུ་གྱུར་དེའོ། ། ཚད་མེད་བཞི་ གཉིས་པ་ཚད་མེད་བྱམས་སྙིང་རྗེ། །དགའ་བ་བཏང་སྙོམས་བཞི་
པོའོ། །ཚིག་དོན་གོ་སླ་ཚང་བ་ཡི། །གནས་བཞི་ ཐར་པ་ཆ་མཐུན་གྱི་གནས་སྐབས་ཚངས་གནས་སུ་སྐྱེ། སྟོང་ཉིད་དང་སྙིང་རྗེས་
ཟིན་པ་ཕྱོགས་དང་ཚད་བྲལ་གྱི་འཕགས་པའི་ཚད་མེད་ཆེན་པོ་བཞི། རྣམ་ཐར་བརྒྱད་ལ་རིམ་བཞིན་བསམ་གཏན་དང་པོ་དང་གཉིས་པར་
བརྟེན་ནས་ནང་གཟུགས་ཀྱི་འདུ་ཤེས་དང་ལྡན་པས། ཕྱི་གཟུགས་ངན་པར་ལྟ་བ་དང་། ནང་གཟུགས་མེད་པའི་འདུ་ཤེས་ཀྱི་ཕྱི་གཟུགས་
ངན་པར་ལྟ་བ་དང་། གསུམ་པ་དང་བཞི་པ་ལ་བརྟེན་ནས་གཟུགས་མཛེས་པར་བལྟ་བ་དང་། ནས་ནི་སངས་རྒྱས་བར། །ཡོན་
ཏན་ཁྱད་པར་གོང་འཕེལ་ལོ། །གསུམ་པ་རྣམ་པར་ཐར་བརྒྱད་ནི་ རྣམ་པར་ཐར་པ་བརྒྱད ། །གཟུགས་ཅན་གཟུགས་
ལ་ལྟ་བ་དང་། །དེ་བཞིན་གཟུགས་མེད་གཟུགས་ལ་ལྟ། །ཡིད་འོང་སྡུག་པ་འགོག་ རྣམ་རྟོག་མཐའ་དག་དཔྱད་ཅིང་
སྤངས་པའི་འགོག་སྙོམས་དང་རྣམ་པའམ་དངོས་པོ་གཟུགས་མ་གཏོགས་པའི་དང་པོ་བཞི་ལ་དམིགས། ནམ་མཁའ་བཞིན་མཐའ་ཡས་སོ་དང་། རྣམ་ཤེས་མཐའ་ཡས་དང་། ཅི་ཡང་མེད་པ་དང་། སྟོང་རྐྱང་མེད་མཐའ། རགས་པ་མེད། ཕྲ་བ་མ་ཡིན་བཞི།
 པ་བཞི། །
གཟུགས་མེད་བཞི་དང་བརྒྱད་པའོ། །
སྙོམས་འཇུག་དགུ་ བཞི་པ་ལ་ནི་བསམ་གཏན་བཞི། །གཟུགས་མེད་བཞི་དང་འགོག་པ་སྟེ།  །གོང་དུ་བཤད་མ་
ཐག་གོ། །སྙོམས་འཇུག་དགུའོ་ལྔ་ ཟད་པར་བཅུ། རྟོག་དཔྱོད་གཉིས་ཀ་དགའ་བདེ་ཏིང་འཛིན་ཡན་ལག་ལྔ་དང་། རྟོག་པ་མེད་ལ་
དཔྱོད་པ་ཡོད་པ་སེམས་རབ་ཏུ་དྭངས་པས། དགའ་བདེའི་ཏིང་འཛིན་ཡན་ལག་བཞི་དང་རྟོག་དཔྱོད་གཉིས་ཀ་སྤང་བ་དྲན་ཤེས་བདེ་བ་
ཏིང་འཛིན་ཡན་ལག་ལྔ་དང་། གཉིས་ཀ་ཡོངས་སུ་སྤངས་པ་ཚོར་བ་དང་ལྷུན་གྲུབ་བཏང་སྙོམས་དྲན་པ་ཏིང་འཛིན་ཡན་ལག་བཞི་རྣམས་
དང་ལྡན་པའོ། ། པ་ནི། །འབྱུང་བ་བཞི་དང་སྔོ་སེར་དཀར། །དམར་གྱི་སྐྱེ་མཆེད་མཁའ་མཐའ་ཡས། །རྣམ་ཤེས་~51~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཐའ་ཡས་སྐྱེ་མཆེད་དེ། བསམ་གཏན་དང་གཟུགས་མེད་དང་པོ་གཉིས་ཀྱི་མཐུས། འབྱུང་བ་བཞི་དང་ཁ་དོག་བཞི་གང་འདོད་པ་
དེར་སྤྲུལ་པའོ། །ཟད་པར་བཅུ་དང་དྲུག་པ་ནི། ། ཟིལ་གནོན་བརྒྱད་ གཟུགས་ཅན་ཆུང་ངུའི་ གཟུགས་ཁམས་ཀྱི་བསམ་གཏན་
དང་། གཟུགས་མེད་སྙོམས་འཇུག་གི་སེམས་ལ་བརྟེན་ནས་ནང་གཟུགས་ཡོད་མེད་དུ་འདུ་ཤེས་པས་ཕྱི་ཡི་གཟུགས་ཆེ་ཆུང་ལ་ལྟ་བ།
གཟུགས་ལ་ལྟ། །གཟུགས་ཅན་ཆེན་པོ་ལ་ལྟ་དང་། །དེ་བཞིན་གཟུགས་མེད་ཆུང་དང་ཆེ། །ལྟ་བ་དབྱིབས་ཀྱི་
ཟིལ་གནོན་ བལྟས་པའི་མོད་ལ་ཉི་མ་ལས་ཀྱང་ཏིང་ངེ་འཛིན་འོད་ཟེར་ཆེས་འབར་བའོ། ། བཞི། །སྔོ་སེར་དམར་པོ་དཀར་པོའི་
གཟུགས། །ཁ་དོག་ཟིལ་གྱིས་གནོན་ཏེ་བརྒྱད། །བདུན་པ་ ཉོན་མོངས་མེད་ ཉོན་མོངས་མེད་པ་ནི། །ཉན་ཐོས་
རྣམས་ཀྱིས་གཞན་རྒྱུད་ལ། །ཉོན་མོངས་སྐྱེ་བའི་དམིགས་རྐྱེན་ནི། །མི་བྱེད་ཙམ་ཡིན་གཞན་རྒྱུད་ཀྱི། །ཉོན་མོངས་རྒྱུན་བཅད་མི་ནུས་ལ། །རྫོགས་སངས་རྒྱས་ཀྱིས་གཞན་རྒྱུད་ལ། །ཉོན་མོངས་སྐྱེ་བའི་དམིགས་པའི་རྐྱེན། །མི་བྱེད་མ་ཟད་གཞན་རྒྱུད་ཀྱི། །ཉོན་མོངས་པ་ཡི་རྒྱུན་བཅད་དོ། །
བརྒྱད་པ་
མཆོག་ཏུ་བསྔགས། སྨོན་གནས་མཁྱེན་པ་ལ་ལྔ་ཡོད་པ་རིམ་པར། སྨོན་གནས་མཁྱེན་པ་ཡི། །ཏིང་ངེ་
འཛིན་ནི་སངས་རྒྱས་ཀྱི། །འབད་རྩོལ་རེ་བ་མེད་པ་རུ། །ལྷུན་གྱིས་གྲུབ་ཅིང་གཟུགས་ལ་སོགས། །ཆགས་པ་སྤངས་ཤིང་ཤེས་བྱ་ཀུན།
 ཚིག་དོན་སྤྱི། །མཁྱེན་པ་ཐོགས་པ་མེད་པ་དང་། །གཞན་གྱི་དོན་ནི་རྒྱུན་མི་ཆད། །རྟག་
གནས་འདྲི་བ་ འདི་ལ་རྟག་པར་མཉམ་པར་བཞག་བཞིན་ཞེས་པའང་འབྱུང་ ཀུན་གྱི་ནི། ལེན་འདེབས་དོན་བྱེད་ནུས་ཏེ་ལྔ། །
དགུ་པ་ སྐུ་ཡི་གདུལ་བྱ་གང་གནས་གཤེགས་སོ་་་་་་ རྫུ་འཕྲུལ་གྱི་མངོན་ མངོན་ཤེས་དྲུག་ ཤེས། །ལྷ་ཡི་སེམས་ཅན་གྱི་འཆི་བ་དང་
འཕོ་བ་ཤེས་ མིག་དང་རྣ་བ་ གསུང་གི་འགྲོ་བ་སོ་སོའི་སྐད་མཁྱེན་ དང་། །སྔོན་གནས་ སེམས་ཅན་སྐྱེ་བ་སྔ་མ་དང་ད་ལྟ་སླར་འཕྲོ་བ་
བཅས་མཁྱེན་ རྗེས་དྲན་གཞན་སེམས་ཤེས།  ཐུགས་ཀྱིས། །ཟག་པ་ ཉོན་མོངས་ཟད་ ཟད་དེ་མངོན་ཤེས་དྲུག ། འབྲས་བུའི་
སྐབས་འདིའི་ཡང་དག་རིག་བཞི་ བཅུ་པ་ལེགས་གསུངས་ཆོས་དང་ནི། །དེ་དོན་ཚིག་དང་སྤོབས་ བློ་པ་སྟེ། ། རྟེན།
དམིགས་པ། ཐུགས། ཡེ་ཤེས་ཡོངས་སུ་དག་པ་བཞི་རིམ་པར་ ཡང་དག་རིག་བཞི་བཅུ་གཅིག་པ།  །རྣམ་པར་དག་པ་ རྣམ་པར་
དག་ལ་ཉོན་མོངས་པ། །བག་ཆགས་ཐམས་ཅད་ཀྱི་རྟེན་ནི། ། སྐྱེ་བ་གང་འདོད་བཞེད་ མ་ལུས་སྤངས་པས་ལུས་གང་
བཞེད། ། མཛད་པ་ལས་དང་སྐུ་ཚེ་ཇི་བཞེད་དུ། །གནས་པ་དང་ནི་བཏང་བ་དང་། ། སྤྲོས་བྲལ་དམིགས་པ་ཡོངས་
སུ་དག་པ་ཡི། །མེད་དང་ཡོད་པར་སྤྲུལ་བསྒྱུར་དང་། །ཐུགས་ནི་ཡོངས་སུ་དག་པས་ན། །གནས་ངན་ ངན་སོང་
ལེན་པ་དྲུག་དང་བྲལ། །ཡེ་ཤེས་ཡོངས་སུ་དག་པ་ཡིས། །མ་རིག་པ་ཡི་རྒྱུན་བཅད་པས། །ཤེས་བྱའི་གནས་ནི་ཐམས་ཅད་ལ། །ཡེ་ཤེས་སྒྲིབ་པ་མེད་པ་བཞི། །བཅུ་གཉིས་དབང་བཅུ་གོང་བཤད་ལྟར། །
སྟོབས་བཅུ་ བཅུ་
གསུམ་གནས་དང་ དགེ་ལས་མཐོ་རིས་སྡིག་ལས་ངན་སོང་འབྱུང་བ་ གནས་མིན་དང་། ། སེམས་ཅན་གྱི་ལས་ཀྱི་རྣམ་སྨིན་ ལས་~52~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱི་རྣམ་པར་སྨིན་པ་དང་། ། སེམས་ཅན་གྱི་ མོས་པ་སྣ་ཚོགས་འཇིག་རྟེན་ཁམས།  རྣམ་པར་དག་པ།ཉན་ཐོས་སོགས་རིགས་
གསུམ། དུ་མ་དབང་པོ་ དད་པ་སོགས་ མཆོག་མཆོག་མིན། ། ངན་འགྲོ་བདེ་འགྲོ་རྣམས་མཁྱེན་ ཐམས་ཅད་དུ་ནི་འགྲོ་བའི་
ལམ། །ཀུན་ནས་ སྤང་བྱ་ཉོན་མོངས་པ་དང་ནི། །རྣམ་ བྱང་ཕྱོགས་སོ་བདུན། བསམ་གཏན་བཞི། རྣམ་ཐར་བརྒྱད། འགོག་
སྙོམས་པར་བྱང་ཆུབ་སྔོན་གྱི་གནས།  །སྐྱེ་བ་སྔ་མ། རྗེས་དྲན་འཆི་ སླར་འཕོ་སྐྱེ་བ་དང་། ། ཉོན་མོངས་བརྒྱད་ ཟག་པ་ཟད་
མཁྱེན་སྟོབས་བཅུའོ། ། མི་འཇིགས་བཞི་ བཅུ་བཞི་རང་དོན་རྟོགས་དང་སྤངས། །གཞན་ལ་ ལམ་སྤྱིའི་སྤང་བྱ་ལམ་
བྱང་ཆུབ་སྟོན་པ། །མི་འཇིགས་པ་བཞི་བཅོ་ལྔ་ནི། ། སྲུང་བ་མེད་པ་གསུམ་ སྐུ་དང་གསུང་དང་ཐུགས་ཀྱི་ནི། །སྤྱོད་པ་
ཡོངས་སུ་དག་པའི་ཕྱིར། །ལ་ལས་སྐྱོན་འདོན་སོགས་དོགས་པ། །མི་མངའ་བས་ན་འཁོར་གྱི་ནང་། །བག་ བག་
མི་ཟ་བརྐྱངས་བཞུགས་ནས་ཐམས་ཅད་པ། །ཟིལ་གྱིས་མནན་ནས་ཆོས་གསུང་པའོ། །བཅུ་དྲུག་ དྲན་པ་ཉེར་བཞག་
གསུམ་དྲན་པ་ཉེར་བཞག་ནི། །ཆོས་ལ་གུས་པས་ཉན་པར་ཆགས། །མ་གུས་ཁོ་ནས་ཉན་ལ་སྡང་། །ཕྱེད་ཕྱེད་
ཆགས་སྡང་གཉིས་བྲལ་གསུམ། །བཅུ་བདུན་ བསྙེལ་བ་མི་མངའ་ བསྙེལ་བ་མི་མངལ་བའི། །ཆོས་ཉིད་སེམས་ཅན་
གྱི་དོན་ལ། །སྐད་ཅིག་བསྙེལ་བ་མི་མངའ་བའི། །ཆོས་ཀྱི་བདག་ཉིད་ཅན་ཡིན་ནོ། །
བཅོ་བརྒྱད་ བག་ཆགས་བཅོམ་པ་ སྒྲིབ་གཉིས་བག་ཆགས་བཅས། །ཡོངས་སུ་དག་པའི་ཡེ་ཤེས་སོ། །བཅུ་
དགུ་སྐྱེ་བོ་ ཐུགས་རྗེ་ཆེན་པོ་ ཐམས་ཅད་ལ། །ཉིན་དང་མཚན་མོ་ལན་དྲུག་ཏུ། །གཟིགས་པའི་ཐུགས་རྗེ་ཆེན་པོའོ། །
ཉི་ཤུ་སངས་རྒྱས་ཆོས་མ་འདྲེས་པ་བཅོ་བརྒྱད་ མ་འདྲེས་བཅོ་བརྒྱད་ནི། །འཁྲུལ་པའི་དྲི་མ་ཟད་པ་སྤངས། །ཅ་ཅོ་ སྒྲོ་
འདོགས་མཉམ་པར་མ་བཞག་དང་། །དྲན་པ་ཉམས་པ་ཐ་དད་པའི། །འདུ་ཤེས་སོ་སོར་མ་བརྟགས་པ། །སྤྱོད་
པའི་དབང་དུ་བྱས་པ་དྲུག །བདུན་པ་བརྩོན་འགྲུས་དྲན་ཏིང་འཛིན། །ཤེས་རབ་རྣམ་གྲོལ་ཉམས་པ་མེད། །
རྟོགས་པའི་དབང་དུ་བྱས་པ་དྲུག །སྐུ་གསུང་ རྒྱན་གྱི་འཁོར་ལོའི་ཡོན་ཏན་སོ་སོར་གསལ་བ་ ཐུགས་ཀྱི་ཕྲིན་ལས་ཀྱི། །
མ་འདྲེས་འདས་འོངས་ད་ལྟ་བ། །ཆགས་ཐོགས་མེད་པའི་ཡེ་ཤེས་ཀྱི། །མ་འདྲེས་གསུམ་སྟེ་བཅོ་བརྒྱད་དོ། ། ཉེར་གཅིག་པ་ནི་ཆོས་ཐམས་ཅད། །དེ་ཡི་རྣམ་པ་ཐམས་ཅད་པ། །མངོན་པར་རྫོགས་པ་བྱང་ཆུབ་པ། །རྟོགས་པའི་
ལམ་དང་འབྲས་བུའི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པ་བྱང་ཆུབ་པ། ཡེ་ཤེས་བྱེ་བྲག་བཅས། །བྱང་
ཕྱོགས་སོ་བདུན་ནས་བརྩམས་ཏེ། །འདི་ཡི་བར་ལ་ཟག་མེད་ཀྱི། །སྡེ་ཚན་ཉི་ཤུ་རྩ་གཅིག་གོ །ཞིབ་པར་འདོད་ན་མདོ་སྡེ་རྒྱན། །ཆོས་ཉིད་རྣམ་པར་འབྱེད་པ་དང་། །དབུས་མཐའ་རྣམ་འབྱེད་རྗེས་འབྲང་བཅས། །ཁྱད་པར་དུ་ནི་ཐེག་བསྡུས་སོགས། །རྒྱ་བོད་མཁས་དང་གྲུབ་པ་ཡི། །མཛད་པའི་བསྟན་བཅོས་རྣམས་ལས་ཤེས། ། གཞན་ཡང་གོང་གི་ས་ལམ་སྐབས། །ཚིག་ཟིན་འབྱུང་ཞིང་ཉེར་མཁོ་བའི། །རྒྱལ་ཚབ་བྱམས་པ་མགོན་པོ་ཡིས། ། ~53~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མདོ་སྡེ་རྒྱན་ལས་གསུངས་པ་ཡི། །བསམ་གཏན་བཞི་ཡི་རྣམ་གཞག་ལས། །སེམས་ནི་གནས་པར་བྱེད་པའི་
ཐབས། །དགུ་ལས་དང་པོ་མིང་རྟེན་སམ།  མདོ་ཏིང་འཛིན་རྒྱལ་པོ་ལས་སངས་རྒྱས་ཀྱི་སྐུ་དང་། གསུང་ངག་སྐབས་སུ་མེ་ཏོག་
སྔོན་པོ་སོགས། །ཐ་མལ་རྣམ་རྟོག་ཀུན་སྤངས་ཏེ། །ནང་དུ་སེམས་ནི་འཇོག་པར་བྱེད། །དུས་ཀུན་དེ་བཞིན་འཇོག་
པར་བྱེད། །དེ་ལ་ངེས་པར་འཇོག་པར་བྱེད། །དེ་བཞིན་ཉེ་བར་འཇོག་པར་བྱེད། རྟོག་པ་སྤངས་ཤིང་དུལ་བར་བྱེད། །རྣམ་རྟོག་རྣམས་ནི་ཞི་བར་བྱེད། །དེ་བཞིན་ཉེ་བར་ཞི་བར་བྱེད། །
སེམས་ཀྱི་དང་མ་ དེ་བཞིན་རྒྱུད་གཅིག་
བྱེད་པ་བཅས། །མཉམ་པར་འཇོག་པར་བྱེད་པའོ།  །འདི་དག་ཐ་མལ་པའི་ཚུལ་དང་རྟོག་པ་སྤངས་ཏེ་དགེ་བ་བཞི་གནས་ལ་
རྩེ་གཅིག་ཏུ་འབད་པའི་དོན་ནོ། ། ཡིད་ལ་བྱེད་པ་བཅུ་གཅིག་ནི། །དེ་ལྟར་རྟོགས་ཤིང་དཔྱོད་བཅས་དང་། །རྟོག་པ་
མེད་ལ་དཔྱོད་པ་དང་། །རྟོག་དཔྱོད་གཉིས་ཀ་མེད་པ་དང་། །ཞི་གནས་ཡིད་ལ་བྱེད་པ་དང་། །དེ་བཞིན་ལྷག་མཐོང་ཡིད་ལ་བྱེད། །དེ་གཉིས་ཟུང་འབྲེལ་ཡིད་བྱེད་དང་། །དེ་དོན་རབ་ཏུ་འཛིན་པ་ཡི། །རྒྱུ་མཚན་ཡིད་ལ་བྱེད་པ་དང་། །དེ་བཞིན་ཞི་གནས་དང་བཏང་སྙོམས། །རྒྱུ་མཚན་ཡིད་ལ་བྱེད་པ་དང་། །དེ་ཡི་ཉམས་ལེན་ལ་རྟག་ཏུ། །
གོང་གི་དོན་ལ་རྩལ་བཏོན་ཅིང་འབད་པ་ སྦྱོར་དང་གུས་པར་ཡིད་ལ་བྱེད། །དེ་ལྟར་གནས་པའི་ཐབས་དགུ་
དང་། །ཡིད་བྱེད་བཅུ་གཅིག་རྒྱུན་བསྲིང་པས། །དེ་ནས་དེ་ཡི་ལུས་དང་སེམས། །ཤིན་ཏུ་སྦྱང་བ་ཆེ་ཐོབ་ནས། ། ཡིད་ལ་བྱེད་དང་བཅས་ཞེས་ལྟར། །ལུས་སེམས་ཤིན་སྦྱངས་ཀྱི་བདེ་བས། །ལུས་ནི་ཤིང་བལ་ལྟར་ཡང་དང་། ། སེམས་ནི་ཏིང་འཛིན་ལ་ནམ་འདོད། །བཀོལ་ནུས་བདེ་བ་ཆེན་པོ་སྐྱེ། །དེ་ནི་བསམ་གཏན་དང་པོ་ཡི། །ཉེར་བསྡོགས་ཙམ་ཡིན་བསམ་གཏན་གྱི། །ཉེར་བསྡོགས་ཡིད་ལ་བྱེད་བདུན་ནི། །དང་པོ་མཚན་ཉིད་ནི་རབ་ཏུ། ། ཡིད་ལ་བྱེད་ནི་འདོད་ཁམས་ཀྱི། །སེམས་ཅན་ཉོན་མོངས་དེས་དཀྲུགས་པའི། །སྡུག་ཅིང་དེ་ཡི་ཚེ་ཐུང་དང་། ། ཁམས་ནི་གོང་མ་གཉིས་པོ་ལ། །ཉོན་མོངས་པ་ཡི་སེམས་མི་དཀྲུག །སེམས་བདེ་དེ་ཡི་སྟོབས་ཀྱི་ཚེ། །ཤིན་ཏུ་རིང་པར་གྱུར་པའོ། །
འདོད་ཁམས་ཐོས་བསམ་ཤེས་རབ་ཀྱིས། །ཤེས་པས་སེམས་ནི་ཤིན་ཏུ་སྦྱངས། །བསམ་གཏན་དང་
པོའི་
ཙམ་པོ་བ་ཏིང་འཛིན་སྐྱེ། །དེ་ཡི་འདོད་ཁམས་ཀྱི་སེམས་ར ག།ཉོན་མོངས་པ་ཞི་བ། བསམ་གཏན་དང་པོའི་
སེམས་ཞི་བར་ ཉོན་མོངས་པ །  །རིག་ཅིང་མོས་པ་ལས་བྱུང་བ། །སྔ་ལྟར་སྦྱངས་པས་བསྒོམ་བྱུང་གི །ཤེས་རབ་
ཀྱིས་ནི་ཐོས་བསམ་ལས། །འདས་པའི་བསམ་གཏན་དང་པོ་ཡི། །ཏིང་ངེ་འཛིན་ནི་རྐྱང་པ་སྐྱེ། །རབ་ཏུ་དབྱེ་ལ་ཡང་སྔ་མ་བཞིན། །བསྒོམ་པས་
བསྒོམ་པ་སྤྱི་ འདོད་ཁམས་ཀྱི་བསྒོམ་སྤངས། །ཆེན་པོ་སྤང་བའི་གཉེན་པོ་སྐྱེ། །
ཉོན་མོངས་མངོན་གྱུར་པས་སྤངས་པ། །དགའ་བས་སྡུད་པར་རབ་ཏུ་ནི། །དབེན་པ་ལས་བྱུང་དགའ་བ་དང་། ། ~54~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བདེ་བ་ཆུང་ངུ་རག་པ་རྣམས། །སྤང་བ་དགའ་ཞིང་དེའི་ཕན་ཡོན། །མཐོང་བས་དུས་དུས་དད་པ་ཐོབ། །ཉོན་
མོངས་འབྲིང་སྤོང་གཉེན་པོ་བསྐྱེད། །དཔྱོད་པ་ཞེས་པ་དེ་ལྟར་གྱི། །གཉེན་པོས་ཉོན་མོངས་ཕལ་ཆེར་སྤང་། ། ཐམས་ཅད་སྤང་སྙམ་བློ་སྐྱེས་ཏེ། །སླར་ཡང་ཉོན་མོངས་སྐྱེ་མི་སྐྱེ། །བརྟག་པའི་དཔྱོད་པ་ཡིད་ལ་བྱེད། །སྦྱོར་བའི་མཐའ་ནི་དེ་ལྟར་དུ། །བརྟག་པས་ཉོན་མོངས་སྐྱེ་མཐོང་སྟེ། །
གོང་བཞིན་ སྔར་བཞིན་ བསམ་གཏན་ ཞི་རག་ ཉོན་
མོངས་རྣམ་པ་རུ། །བསྒོམ་པས་ཉོན་མོངས་ཆུང་ངུ་ཡི། །གཉེན་པོ་རྒྱུད་ལ་སྐྱེ་བའོ། །སྦྱོར་བའི་མཐའ་ཡི་འབྲས་
བུ་ནི། །ཡིད་ལ་བྱེད་ནི་དེའི་རྗེས་ལ། །བསྒོམ་པས་དེ་དག་ཐམས་ཅད་ཀྱི། །འབྲས་བུ་ཉམས་མྱོང་ཡིད་བྱེད་པའོ། །ཡིད་བྱེད་བདུན་པོའི་རྒྱུན་གོམ་ལས། །འདོད་པའི་བསྒོམ་སྤང་ཕལ་ཆེར་ནུབ། །དགའ་བ་བདེ་བ་དང་བཅས་པའི། །བསམ་གཏན་དང་པོའི་དངོས་གཞི་ཡི། །ཏིང་ངེ་འཛིན་ནི་མཆོག་གྱུར་ཐོབ། །
བསམ་གཏན་དང་པོ་ཇི་ལྟ་བར། །གཉིས་པ་ནས་ནི་སྲིད་རྩེའི་བར། །ཡིད་བྱེད་བདུན་གྱིས་ཐོབ་པར་
འགྱུར། །དེ་ཡང་གཉིས་པ་ཕྱིན་ཆད་ལ། །མཚན་ཉིད་རབ་ཏུ་རིག་པ་དང་། །མོས་པ་ལས་བྱུང་གཉིས་སྦྱོར་ལམ། །རབ་ཏུ་དབེན་དང་དགའ་བས་སྡུད། །སྦྱོར་བའི་མཐའ་གསུམ་སྦྱོར་ལམ་གྱི། །བར་ཆད་མེད་ལམ་དཔྱོད་པ་བ། །ཁྱད་པར་ལམ་ཡིན་སྦྱོར་བའི་མཐའི། །འབྲས་བུ་ཡིད་ལ་བྱེད་པ་ནི། །རྣམ་པར་གྲོལ་བའི་ལམ་ཡིན་ནོ། །མཐོང་སྒོམ་གཉིས་ལའང་དེ་བཞིན་ནོ།
 །གསལ་བར་མ་བཤད་ཀྱང་ཞི་གནས་ཡིད་བྱེད་བདུན་ལ་ཚོགས་ལམ། སྦྱོར་
ལམ་དྲོད་ལས་བསམ་གཏན་དང་པོ་ཟིན་པའི་ལམ་གསུམ་འདི་བཞིན་སྦྱོར་བ་ནི། འདི་ལས་ཞལ་གསལ་མ་ཐོན་ཀྱང་སྦྱོར་ལམ་དང་སྦྱོར་
ལམ་བར་ཆད་མེད་པའི་ཁོངས་སུ་སྦྱོར་ལམ་ངེས་འབྱེད་བཞི་དང་། མཐོང་སྒོམ་གྱི་སྤོང་བྱ་སྤངས་པས་བསམ་གཏན་གཉིས་པ་ཡན་ཆད་ཀྱི་
ལམ་དེ་དྲི་གོ་ཆོད་ཅིང་བསམ་གཏན་བཞི་པའི་རབ་མཐའ་མི་སློབ་མཐར་ཕྱིན་གྱི་ལམ་གཉིས་དོན་གཅིག་པ་སྣང་ངོ་། ། དེ་ཉིད་ཡན་
ལག་ལྔ་ལྡན་ཞིང་། །ཞི་ལྷག་ཟུང་དུ་འབྲེལ་པ་ནི། །ཡིད་ནི་མི་གཡོ་བར་འཛིན་པ། །བསམ་གཏན་དང་ནི་
དམིགས་པ་ལ། །སྙོམས་པར་འཇུག་པ་སྙོམས་འཇུག་གོ། ། རྟོག་པ་གཞན་གྱིས་མ་དཀྲུགས་པར་ཏིང་ངེ་འཛིན་ལ་རྩེ་གཅིག་
ཏུ་ཞེད་འཇག་པར་གནས་པའོ། ། ཡན་ལག་ལྔ་ནི་འདི་ལྟ་སྟེ། །རྟོག་པ་དང་ནི་དཔྱོད་པ་དང་། །དགའ་བ་བདེ་བ་ཏིང་ངེ་
འཛིན། །ལྔ་ལྡན་བསམ་གཏན་དང་པོའོ། །དེ་ཡང་རྟོག་དཔྱོད་བཅས་པ་ནི། །ཙམ་པོ་བ་ཡིན་རྟོག་པ་མེད། ། དཔྱོད་པ་ཙམ་གྱི་ཏིང་འཛིན་ནི། །དངོས་གཞི་ཁྱད་པར་ཅན་ཡིན་ནོ། །
ནང་ལ་རབ་ཏུ་དྭངས་པ་དང་། །དགའ་བ་བདེ་བ་ཏིང་ངེ་འཛིན། །གཞི་ལྡན་བསམ་གཏན་གཉིས་པའོ། །
བཏང་སྙོམས་དྲན་དང་ཤེས་བཞིན་དང་། །བདེ་དང་ཏིང་འཛིན་ཡན་ལག་ལྔ། །ལྡན་དང་བསམ་གཏན་གསུམ་པའོ། །ཚོར་བ་བཏང་སྙོམས་ལྷུན་གྲུབ་ཀྱི། །བཏང་སྙོམས་དང་ནི་དྲན་པ་དང་། །ཏིང་འཛིན་ཡོངས་སུ་དག་པ་སྟེ། ། ~55~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བཞི་ལྡན་བསམ་གཏན་བཞི་པའོ། །ནམ་མཁའ་མཐའ་ཡས་དང་རྣམ་ཤེས། །མཐའ་ཡས་ཅི་ཡང་མེད་པ་དང་། །
ཡོད་མིན་ འདུ་ཤེས་རག་པ་མེད་ཅིང་ཕྲ་བ་མེད་ མེད་མིན་སྐྱེ་མཆེད་བཞི། ། ཐར་པ་ཆ་མཐུན་དང་དེ་ཡི་སེམས་ ལས་ཀྱི་དབང་
གིས་བསམ་གཏན་བཞི། །སྐྱེ་མཆེད་མུ་བཞིའི་ལྷར་སྐྱེ་བ། །འབྲས་བུ་སྐྱེ་བའི་བསམ་གཏན་དང་། །རྣལ་འབྱོར་པ་རྣམས་དེར་འཇུག་ནས། །ཡོན་ཏན་རྣམས་ཀྱི་རྟེན་འགྱུར་ཕྱིར། །རྒྱུ་ཡི་བསམ་གཏན་སྙོམས་འཇུག་གོ། །འདི་དག་ཟག་པ་བཅས་བསྒོམ་ན། །འཇིག་རྟེན་ཡི་བསམ་གཏན་ཙམ། །ཟག་མེད་ལམ་གྱི་བདེན་པ་དང་། །ལྡན་པས་བསྒོམ་ན་རྣམ་པར་གྲོལ། །མྱ་ངན་འདས་ཐོབ་འཇིག་རྟེན་ལས། །འདས་པའི་བསམ་གཏན་སྙོམས་འཇུག་གོ༑ ༑དེ་ལྟར་ཞི་གནས་སེམས་གནས་ཀྱི། །ཐབས་དགུ་ནས་བཟུང་ཤིན་སྦྱང་བར། །བསམ་གཏན་དང་པོའི་ཉེར་བསྡོགས་ལ། །བརྟེན་ནས་བསམ་གཏན་དང་པོ་ཡི། །དངོས་གཞི་ཁྱད་པར་ཅན་ཐོབ་ནས། །སྦྱོར་ལམ་དྲོད་ནས་བཟུང་རིམ་གྱིས། །སེམས་བསྐྱེད་དང་ནི་རྟོག་བྱ་ཡི། །
ཉན་རང་གི་ཞི་གནས་སྐབས་ཀེང་རུས་དང་དབུག་སོགས་
ལ་བརྟེན་ན་སེམས་འགོག་ཐབས་ཁོ་ནར་འབད། བྱང་ཆུབ་སེམས་དཔའ། དེ་བཞིན་གཤེགས་པའི་སྐུ་སོགས་ལ་དམིགས་རྟེན་ཙམ་དུ་བྱེད།
སེམས་ཀྱི་རྒྱུན་ཁོ་ན་ལ་འཇོག་ཅ ིང་ཕྱི་དོན་ཞལ་བཞེས་མིན་གྱི་ཆོས་བདག་རྟོགས་མིན་གྱིས་ཁྱད་ཞུགས་པའོ། ། རིགས་ཅན་གསུམ་ལ་
ཁྱད་ཞུགས་ནས། །ཉན་རང་གཉིས་ཀྱི་མཐར་ཕྱིན་ལམ། །བསམ་གཏན་བཞི་པ་ལ་བརྟེན་ནོ། །
བྱང་ཆུབ་སེམས་དཔས་བསྒོམ་པའི་ལམ། །བསམ་གཏན་བཞི་པ་ཤིན་ཏུ་ནི། །རྣམ་པར་དག་པ་ལ་
བརྟེན་ཅིང་། །དེ་སྟེང་སེང་གེ་རྣམ་པར་བསྒྱིངས། །དཔའ་བར་འགྲོ་བའི་ཏིང་འཛིན་དང་། །སྒྱུ་མ་ལྟ་བུའི་ཏིང་
འཛིན་དང་། །རྡོ་རྗེ་ལྟ་བུའི་ཏིང་འཛིན་གྱིས། །མཐར་ཕྱིན་ལམ་ནི་མངོན་གྱུར་ཏོ། །དེ་ལྟའི་ཏིང་འཛིན་དེ་དག་ནི། ། འཇིག་རྟེན་པ་ནི་རྒྱ་ཆུང་ཞིང་། །དམན་
སོ་སྐྱེ་ལ་ཟག་པར་བཅས་པའོ། །ཉན་ཐོས་དང་ནི་རང་སངས་རྒྱས། །དེ་
བས་རྒྱ་ཆེ་ཟག་པ་མེད། །སངས་རྒྱས་བྱང་ཆུབ་སེམས་དཔའ་ནི། ། སེམས་བསྐྱེད་བདག་མེད་གཉིས་རྟོགས་ཀྱིས་འཕགས་
བསམ་གཏན་ཕ་རོལ་ཕྱིན་ལ་གནས། །དཔའ་བར་འགྲོ་བའི་ཏིང་འཛིན་སོགས། །མདོ་རྒྱུད་རྣམས་ནས་འབྱུང་བ་དེ། །མིང་ཡང་ཉན་རང་གིས་མི་ཤེས། །བསམ་གཏན་ཕར་ཕྱིན་མེད་ཕྱིར་རོ། །བསམ་གཏན་བསྒོམ་པའི་ཕན་ཡོན་ནི། །ཚེ་འདིར་བསམ་གཏན་ཞི་གནས་སྐྱེ། །དེ་ཡི་ཉོན་མོངས་གློ་བུར་བ། །ལྡོག་ཅིང་འཇིག་རྟེན་ཆོས་བརྒྱད་པོ། །མགོ་སྙོམས་བསམ་གཏན་དགའ་བདེ་ཐོབ། །རྫུ་འཕྲུལ་མངོན་ཤེས་ལ་སོགས་པ། །ཡོན་ཏན་འབྱུང་ཞིང་ལྷར་བཅས་ཀྱི། །འཇིག་རྟེན་ཡིད་དགའི་གནས་གྱུར་ཏེ། །སྐྱེ་བ་གཞན་དུའང་དེ་ལྟར་ཐོབ། །མཐར་ཐུག་མངོན་པར་སངས་རྒྱས་ནས། །རང་དང་གཞན་གྱི་དོན་གྲུབ་ཅིང་། །ཡང་དག་བཞི་སོགས་ཐོབ་པའོ། །
ཡང་
དག་རིགས་བཞི་འདི་བྱང་ཆུབ་སེམས་དཔའི་གནས་སྐབས་ནས་ཡོད་ཅིང་མཐར་ཕྱིན་པ་སངས་རྒྱས་སྐབས་སོ། །~56~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མཐར་ཐུག་ཐེག་པ་གཅིག་བཞེད་སྐབས། །ཉན་ཐོས་ལམ་ལྔ་གང་རུང་ནས། །ཐེག་ཆེན་ཚོགས་ལམ་
ཆུང་ངུ་འཇུག །ཉན་རང་ཐེག་ཆེན་ལམ་ཞུགས་ཅན། །དེ་ལ་སངས་རྒྱས་སྲས་བཅས་ཀྱིས། །ཐེག་ཆེན་ཆོས་ཀྱི་
རྣམ་གྲངས་འཆད། །ཉན་དང་ཐུགས་བསྐྱེད་མཐུ་ལ་བརྟེན། །དམན་སེམས་དོར་ནས་གཞན་དོན་གྱི། །སྨོན་སེམས་སྐྱེས་མ་ཐག་པ་ནས། །ཐེག་ཆེན་ཚོགས་ལམ་ཆུང་ངུ་ཞུགས། །དུས་མཉམ་ཡིན་ཞེས་ཀུན་མཁྱེན་ཆེ། ། བསོད་ནམས་སེང་གེས་ལེགས་པར་གསུང་། །དེ་ཡང་འཕགས་མཆོག་ཀླུ་སྒྲུབ་ཀྱིས། །ཤེར་ཕྱིན་དགོངས་པར་ཐེག་གསུམ་གྱི། །སྦྱོར་ལམ་ཐབས་ཀྱི་ཁྱད་པར་དང་། །ངེས་འབྱེད་བཞི་ལ་རང་རང་གི །དམིགས་པ་གསལ་དང་མི་གསལ་གྱི། །ཁྱད་པར་ཙམ་ལས་གང་ཟག་བདག །རྟོགས་ལ་ཁྱད་པར་མི་བཞེད་ཅིང་། །དེ་ཡང་ཉན་ཐོས་ལམ་ལྔ་པོ། །རྟོག་བྱ་རིམ་གྱིས་རྫོགས་ཆེ་ཆུང་། །དབྱེ་བས་ལམ་ལ་མྱུར་བུལ་གྱུར། །
ཉན་ཐོས་ལྷག་མེད་ཀྱི་
ཐོབ་བྱ་དམན་ཅིང་མྱུར་ན་ཚེ་གསུམ་གྱིས་ཐོབ། །རང་རྒྱལ་ཐོབ་བྱ་དེ་ལས་ཅུང་འཕགས་ཅིང་བསེ་རུ་བསྐལ་པ་བརྒྱ་ཡིས་ཐོབ། བྱང་ཆུབ་
སེམས་དཔའ་ཐོབ་བྱ་ཆེས་འཕགས་ཤིང་བསྐལ་ཆེན་གྲངས་མེད་གསུམ་གྱི་ཐོབ་ཅིང་ལམ་མྱུར་བུལ་ཐོབ་བྱ་མཐོ་དམན་གྱིས་སོ། ། ཉན་
ཐོས་ལྷག་མེད་དགྲ་བཅོམ་དང་། །ཐེག་པ་ཆེན་པོའི་བཟོད་ཆེན་གྱི། །ལམ་གཉིས་ན་མཉམ་གྱུར་པའོ། །གཞན་
ཡང་རྟེན་འབྲེལ་བཅུ་གཉིས་ཀྱི། །རྣམ་བཞག་སྙིང་པོ་མདོར་བསྡུས་པའི། །རྟེན་ཅིང་འབྲེལ་འབྱུང་བཅུ་གཉིས་ནི༑ ༑བྱེ་བྲག་སྨྲ་བ་རྣམས་ཀྱི་ནི། །སྐྱེ་བ་སྔ་མ་ཉོན་མོངས་པ། །སྤྱོད་པའི་སྐབས་ཀྱི་ཕུང་པོ་ལྔ།
 །དེ་ལ་བདག་ཏུ་
འཛིན་པས་དེ་ལ་མ་རིག་པ་ཞེས་བྱ། །དེ་བཞིན་འོག་མ་རྣམས་ལ་ཡང་། །རང་རང་གང་གཙོའི་མིང་བཏགས་ཏེ། །
ཕུང་པོ་ལྔ་ལྔ་ཐམས་ཅད་ཀྱི། །རྗེས་འབྲངས་ཡིན་པར་ཤེས་པར་བྱ། །
འདུ་བྱེད་སྐྱེ་བ་སྔ་མའི་ལས། །དགེ་དང་མི་དགེའི་གནས་སྐབས་སོ། །རྣམ་ཤེས་དེ་དག་གིས་འཕགས་
པའི། །སྐྱེ་སྲིད་ཉིང་མཚམས་སྦྱར་བའོ། །མིང་དང་གཟུགས་ནི་མངལ་སྐྱེས་ནས། །མིག་ལ་སོགས་པ་དོད་པའི་བར། །གཟུགས་ཡིན་ནང་གསལ་མིང་ཞེས་པ། །ཚོར་བ་འདུ་ཤེས་འདུ་བྱེད་དང་། །རྣམ་པར་ཤེས་བཞི་གཟུགས་ནུར་ནུར། །མེར་མེར་གོར་འཕྲང་རྐང་ལག་འགྱུས། །སྐྱེ་མཆེད་དྲུག་པོ་མངལ་དུ་མིག །སོགས་པ་དོད་ནས་དབང་ཤེས་ཡུལ། །འདུས་ནས་ཡུལ་དཔྱོད་མི་ཤེས་བར། །རེག་པ་དབང་ཡུལ་རྣམ་ཤེས་གསུམ། ། འདུས་ནས་ཡུལ་ལ་ལོངས་སྤྱོད་ནས། །བདེ་སྡུག་རྒྱུ་མཚན་མི་ཤེས་བར། །ཚོར་བ་བདེ་སྡུག་གི་རྒྱུ་ཤེས། །བྱིས་པ་ཡི་ནི་དུས་ནས་བཟུང་། །འཁྲིག་པ་སྤྱོད་མི་ནུས་ཀྱི་བར། །སྲེད་པ་འཁྲིག་པ་སྤྱོད་ནུས་ནས། །ལང་ཚོ་རྒྱས་པའི་སྐབས་ཡིན་ནོ། །ལེན་པ་རྒྱུ་ནོར་ཐོབ་པའི་ཕྱིར། །ཚོང་ཁེ་ལ་སོགས་བྱེད་པའོ། །སྲིད་པ་དེ་དག་ལེན་པའི་མཐུས། །སྲིད་པ་ཕྱི་མར་འཕེན་པའི་ལས། །བསག་པ་ཡི་ནི་གནས་སྐབས་སོ། །སྐྱེ་བ་དེ་ནས་ཤི་འཕོས་ཏེ། །ཕྱི་~57~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མར་ཉིང་མཚམས་སྦྱོར་བའོ། །རྒ་ཤི་ དེ་ཡི་བར་སྐྱེ་བ་ཕྱི་མ་ སྐྱེ་བ་ཕྱི་མ་ཡི། །སྐབས་ཏེ་རྒྱུན་ཆགས་སུ་འདོད་དོ། །
མདོ་སྡེ་པ་ཡི་བཞེད་པ་ནི། །མི་རིག་རིག་པའི་མི་མཐུན་ཕྱོགས། །འདུ་བྱེད་ཀུན་སློང་དགེ་དང་སྡིག །བར་མའི་
ལས་ཀུན་བསགས་པའོ། །རྣམ་པར་ཤེས་ནི་དེ་དག་གི །རྣམ་ཤེས་སྐྱེ་བའི་གནས་སུ་འཕངས། །མིང་གཟུགས་མངལ་གནས་ཕུང་པོ་ལྔ་
དེ་ཡི། །སྐྱེ་མཆེད་དྲུག་པོ་མིག་སོགས་དོད། །རེག་པ་ཡུལ་དབང་རྣམ་ཤེས་གསུམ། །
འདུས་ནས་ཡུལ་ལ་སྤྱོད་པའོ། །ཚོར་བ་དེ་ལས་སྐྱེས་པ་ཡི། །བདེ་དང་སྡུག་བསྔལ་བཏང་སྙོམས་མྱོང་། །སྲེད་པ་བདེ་བའི་ཡུལ་ལ་ཆགས། །ལེན་པ་ཡུལ་དེ་དོན་གཉེར་བ། །སྲིད་པ་དེ་དག་གི་ཀུན་སློང་། །སྐྱེ་བ་ཕྱི་མ་གྲུབ་ལས་སོགས། །སྐྱེ་བ་ལས་དེའི་ཕྱི་མ་ཡི། །སྐྱེ་བར་ཉིང་མཚམས་སྦྱོར་བའོ། །
རྒ་ཤི་ཕྱི་མར་སྐྱེ་དེའི་ཚེའི། །མཐའ་རུ་ཕྱིན་ནས་ཤི་བ་སྟེ། །འབྲེལ་བའི་རྟེན་འབྲེལ་ཡིན་པར་འདོད། །
སྐད་ཅིག་མ་ཡི་རྟེན་འབྲེལ་ནི། །དཔེར་ན་འགའ་ཞིག་སྲོག་གཅོད་ན། །དེ་ཡི་ཀུན་སློང་མ་རིག་པ། །འདུ་བྱེད་སྲོག་གཅོད་ལས་བྱེད་པ། །
འབད་མཁན་དེས་བསད་བྱ་རིག་པ་སོགས་ ཡུལ་དེ་རིག་པ་རྣམ་ཤེས་དང་། །ཕུང་པོ་ལྔ་ཡོད་
མིང་གཟུགས་དང་། །མིག་ལ་སོགས་པའི་སྐྱེ་མཆེད་དྲུག །གསུམ་འདུས་ཡུལ་དཔྱོད་རེག་པ་དང་། ། དེ་ཐུབ་པའི་
བདེ་སོགས་མྱོང་བ་ཚོར་བ་དང་། །ཤ་སོགས་ལ་ནི་སྲེད་པ་དང་། །དེས་ཆེར་འཕེལ་བ་ལེན་པའོ། །སྲོག་གཅོད་ལས་བསོག་སྲིད་པ་དང་། །སྔར་མེད་
སྐད་ཅིག་མ་སྲོག་གཅོད་ཀྱི་ལས་ པ་ནི་སྐྱེ་བ་དང་། །དེ་རྒྱུན་འགྱུར་བ་ དེ་ནས་ལས་
གཞན་དུ་འགྱུར་བ་ རྒ་ཤིའོ། །ཚེ་གསུམ་གྱིས་བསྡུས་རྟེན་འབྲེལ་ནི། །མ་རིག་པ་དང་འདུ་བྱེད་ཀྱི། །སྐྱེ་བ་སྔ་མའི་
ལས་བསྡུས་ཏེ། །དེ་ནི་རྒྱུ་ཡི་ཡན་ལག་གོ །རྣམ་པར་ཤེས་པ་མིང་དང་གཟུགས། །སྐྱེ་མཆེད་དྲུག་དང་རེག་པ་དང་། །ཚོར་བ་རྣམས་ནི་ཚེ་འདིས་བསྡུས། །འབྲས་བུ་ཡི་ནི་ཡན་ལག་གོ །སྲེད་ལེན་སྲིད་པ་གསུམ་པོ་ནི། །ཚེ་འདིས་བསྡུས་པའི་རྒྱུའི་ཡན་ལག །སྐྱེ་བ་དང་ནི་རྒ་ཤི་ནི། །ཚེ་ནི་ཕྱི་མས་བསྡུས་པ་སྟེ། །འབྲས་བུའི་ཡན་ལག་རྟེན་འབྲེལ་ནི། །རྒྱུ་འབྲས་ཚར་གཉིས་ཀྱིས་བསྡུའོ། །རྟེན་འབྲེལ་བཅུ་གཉིས་ལུགས་ལྡོག་ནི། །
འདི་གཉིས་ཚེ་སྔོན་
མའི་མཐའ་མ་རིག་འགག་པས་སྲིད་པ་ནི། །སྐྱེ་བའི་རྒྱུར་གྱུར་འདུ་བྱེད་འགག །དེ་འགག་ལས་ཀྱི་འཕངས་པ་ཡི། །
རྣམ་པར་ཤེས་ འདི་དྲུག་ད་ལྟར་འབྱུང་བ་ དང་མིང་དང་གཟུགས། །སྐྱེ་མཆེད་དྲུག་དང་རེག་པ་དང་། །ཚོར་བ་འགག་
པས་ཚེ་ཕྱི་མར། །སྐྱེ་བའི་ལས་ཀྱིས་ཀུན་སློང་བའི། །སྲེད་པ་ འདི་གཉིས་སྔ་ཕྱིའི་གསོས་འདེབས་ དང་ནི་ལེན་པ་འགག །
དེ་འགག་པ་ཡི་ཕྱི་མ་ཡི། །ཕུང་པོ་གྲུབ་པའི་ལས་ཀྱི་མཐུ། །ལྡན་པའི་ འདི་གསུམ་ཕྱི་མའི་མཐའ་ སྲིད་པ་འགག་པར་
འགྱུར། །དེ་འགག་པས་ནི་སྐྱེ་བ་དང་། །རྒ་ཤི་དང་བཅས་སྡུག་བསྔལ་གྱི། །ཕུང་པོ་མ་ལུས་པ་འགག་གོ། །
ཐེག་ཆེན་དབུ་མ་པའི་བཞེད་པ། །ལུང་བསྟན་བརྙེས་པ་ཀླུ་སྒྲུབ་ཀྱིས། །རྟེན་ཅིང་འབྲེལ་བར་འབྱུང་བ་ཡི། ། ~58~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྩ་འགྲེལ་གཉིས་པས་འདི་སྐད་གསུང་། །ཡན་ལག་བྱེ་བྲག་བཅུ་གཉིས་སོ། །ཐུབ་པས་རྟེན་འབྱུང་གསུང་དེ་
དག །མ་རིག་པ་དང་སྲེད་པ་དང་། །ལེན་པ་གསུམ་ནི་ཉོན་མོངས་པ། །འདུ་བྱེད་སྲིད་པ་གཉིས་ནི་ལས། །རྣམ་ཤེས་མིང་གཟུགས་སྐྱེ་མཆེད་དྲུག །རེག་པ་ཚོར་བ་སྐྱེ་བ་དང་། །རྒ་ཤི་བདུན་པོ་སྡུག་བསྔལ་ཡིན། །བཅུ་གཉིས་ཆོས་ནི་གསུམ་དུ་འདུས། །གསུམ་ལས་སྲིད་པའི་འཁོར་ལོ་དེ་
ཁམས་གསུམ་པོ ། །ཉིད་ནི་ཡང་ནས་ཡང་དུ་འཁོར། །
འདི་ལ་སེམས་ཅན་ བྱེད་པ་པོ་ཅི་ཡང་མེད། །སྟོང་པ་ཁོ་ནའི་ཆོས་རྣམས་ལས། །སྟོང་པའི་ཆོས་རྣམས་འབྱུང་བར་
ཟད། །བདག་དང་ རྟེན་འབྱུང་བཅུ་གཉིས་དེས་གཅིག་གིས་གཅིག་ལ་དམིགས་རེས་མ་བྱས་པ་ བདག་གིར་མེད་པའི་ཆོས། །ཁ་
ཏོན་མར་མེ་མེ་ལོང་རྒྱ། །མེ་ཤེལ་ས་བོན་སྐྱུར་དང་སྒྲས། །ཕུང་པོ་ཉིང་མཚམས་སྦྱོར་བ་ཡང་། །མི་འཕོ་བར་ཡང་མཁས་རྟོགས་བྱ། །ཤིན་
ལེན་པའི་རྣམ་ཤེས་ཟབ་ཅིང་ཕྲ་བ་ ཏུ་ཕྲ་བའི་དངོས་ལ་ཡང་། །གང་གིས་ཆད་པར་རྣམ་
བརྟགས་པ། །རྣམ་པར་མི་མཁས་དེ་ཡིས་ནི། །རྐྱེན་ མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་
བཞིན་ཡོད་པ་མིན། །རྐྱེན་ལ་རག་ལས་གང་དེ་སྟོང་པར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། ཞེས་སོ་ ལས་བྱུང་བའི་
དོན་མ་མཐོང་། ། སྟོང་ཉིད་ཀྱི་དོན་ འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅི་ཡང་མེད། །ཡང་དག་ཉིད་
ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ངོར་ཆེན་རྡོ་རྗེ་འཆང་ཆེན་པོས། །མ་འགག་སྣང་བ་འདི་ལ་ནི། །རྟེན་འབྲེལ་དང་ནི་སྟོང་པ་ཉིད། །ཕན་ཚུན་རྒྱུ་འབྲས་འབྲེལ་བ་སྟེ། །དཔེར་ན་བྱས་དང་མི་རྟག་པའི། །ཁྱད་པར་ངེས་པའི་གང་ཟག་གི །དེ་ལྟར་ངེས་པའི་བློ་སྐྱེ་ལྟར། །དབུ་མ་པ་ཡིས་ས་བོན་ལ། །མྱུ་གུ་སྐྱེ་བར་ངེས་དེའི་ཚེ། །ས་བོན་དང་ནི་མྱུ་གུ་གཉིས། །རང་བཞིན་སྟོང་པར་ངེས་པ་བཞིན། །རྒྱུ་འབྲས་མི་བསླུའི་རྟེན་འབྲེལ་དང་། །ཡོད་དང་མེད་ལ་སོགས་པའི་མཐའ། །གང་དུ་ཡང་ནི་མ་གྲུབ་པའི། །སྟོང་པ་ཉིད་གཉིས་དབྱེར་མེད་གནས། །རྟེན་ཅིང་འབྲེལ་བར་འབྱུང་བ་ཉིད། །མཐར་འཛིན་ལྟ་བ་ཐམས་ཅད་ཀྱི། །གཉེན་པོ་ཡིན་ཅིང་སྣང་བ་ཡིས། །སྟེང་དུ་རྟེན་འབྲེལ་གྱིས་སྟོང་པར། །ངེས་ཤེས་འདྲེན་པས་སྟོང་པས་ན། །རྟེན་འབྲེལ་ལ་ནི་ངེས་ཤེས་སྐྱེ། །དེ་ཡི་རྟེན་འབྲེལ་དང་སྟོང་པ། །ཟུང་དུ་འཇུག་པར་རྟོགས་པ་ནི། །དབུ་མའི་སྙིང་པོར་ཤེས་བྱ་གསུངས། །
དེ་ནས་དབུ་མའི་གྲུབ་མཐའ་ལ། །དབུ་མ་ཞེས་པའི་སྒྲ་དོན་ནི། །རང་གི་གོང་ན་མཚན་ཉིད་ཀྱི། །ཐེག་
པའི་གྲུབ་མཐའ་སྨྲ་བ་པོ། །གཞན་མེད་པའམ་ཡང་ན་ནི། །མཚན་ཉིད་ཐེག་པའི་སྒྲུབ་པའི་མཐའ། །སྨྲ་བ་ཐམས་ཅད་ཀྱི་གོང་ན། །གནས་པས་དབུ་མ་ཞེས་བྱའོ། །སྔ་མའི་ལོག་རྟོག་དགག་པ་ནི། །སེམས་ཙམ་པས་ནི་གཞན་དབང་ཡོད། །ཀུན་ཏུ་བརྟགས་པ་མེད་པ་དང་། །ཡོངས་གྲུབ་ཡོད་ཅིང་དབུ་མའི་ལམ། །ཡིན་པར་སྨྲ་~59~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མོད་དེ་ཡིན་ན། །གཞན་དབང་དེ་ནི་དོན་དམ་དུ། །ཡོད་དམ་ཀུན་རྫོབ་ཉིད་དུ་ཡོད། །ཀུན་རྫོབ་ཉིད་དུ་ཡོད་
ཟེར་ན། །དེ་ནི་ཀུན་བརྟགས་ཡིན་དགོས་ཤིང་། །ཀུན་བརྟགས་མེད་པར་འདོད་མིན་ནམ། །དོན་དམ་ཡོད་ན་ཡོད་པ་ཡི། །མཐར་ལྷུང་ཕྱིར་ན་དབུ་མ་མིན། །
སེམས་ཙམ་པས་དབུ་མ་པ་ལ་ ཡང་ནི་ཁྱོད་ཀྱི་དོན་དམ་མེད། །མེད་ན་
མེད་མཐར་ལྷུང་ཞེ་ན། ། དབུ་མ་པས་ ངེད་ཀྱི་དབུ་མར་དོན་དམ་པར། །མ་གྲུབ་ཕྱིར་ནི་མེད་མི་འདོད། ། དབུ་མ་པས་
ངེད་ཀྱི་འདོད་པར་ཀུན་རྫོབ་ཏུ། །ཇི་ལྟར་གནས་པ་དེ་ལྟར་དུ། །འདོད་པས་ཆད་པའི་མཐའ་ལས་གྲོལ། །
དོན་དམ་ཡོད་མེད་གཉིས་ཀ་ནི། །འདོད་པ་མེད་པས་མཐའ་ཀུན་ལས། །གྲོལ་བས་དབུ་མ་ཞེས་སུ་
འདོགས། ། དབུ་མ་པས་སེམས་ཙམ་པ་ལ་ ཡང་ཁྱོད་ཡོངས་གྲུབ་སྤྲོས་བྲལ་དེ། །གཞན་དབང་ལས་གྲུབ་ཞེས་ཡིན་ན། །
བྱེ་སྨྲས་མྱང་ ལྷག་མེད་འདས་སྟོང་ཉིད་ཀྱི། །རྫས་གྲུབ་འདོད་དེ་ཁྱད་མེད་གྱུར། །གཞན་དབང་དོན་དམ་ཡོད་
ཟེར་ན། ། སེམས་ཙམ་གཞུང་དུ་རྣམ་པར་རིག་པ་ཙམ་དུའང་། གང་ཚེ་མི་འཛིན་དེ་ཡི་ཚེ་ཞེས་འདོད་ ཁྱོད་ཀྱི་རྣམ་པར་རིག་ཙམ་དུ། །
མི་འཛིན་སྨྲ་བ་མ་ཡིན་ནམ། །ཡོད་ན་འཛིན་པ་ཅན་དུ་འགྱུར། ། དབུ་མ་པས་སེམས་ཙམ་པ་ལ་ ཡང་ནི་སྐད་ཅིག་མ་
ཙམ་གྱིས། ། དོན་དམ་གྲུབ་པར་ཁྱོད་འདོད་ན། །དེ་ལ་སྐྱེ་བ་ལ་སོགས་ཀྱི། །ཆ་ཤས་གསུམ་པོ་མེད་པར་འགྱུར། །དེ་འདོད་ན་ནི་སྔ་ཕྱིའི་བར། །མི་གནས་པ་ཡི་སྐྱོན་ཡོད་དོ། །སྐད་ཅིག་ཀྱང་ནི་མ་ཡིན་འགྱུར། །
དབུ་མ་
པས་སེམས་ཙམ་པ་ལ་ ཡང་ནི་ཁྱོད་ཀྱི་གནས་གྱུར་ཞེས། །འདོད་དེ་དོན་དམ་ཀུན་རྫོབ་གང་། །དོན་དམ་ དོན་དམ་པར་
གནས་གྱུར་ན་ ཡིན་ན་དོན་དམ་གྱི། །དོན་དམ་མཚན་ཉིད་མ་ཚང་གྱུར། །ཀུན་རྫོབ་ ཀུན་རྫོབ་དུ་གནས་གྱུར་ན་ ཡིན་ན་
བདག་འཛིན་དང་། ། འཇིག་རྟེན་ཡོངས་གྲགས་ཀྱི་མེད་ངེས་ རི་བོང་རྭ་ཡང་གནས་འགྱུར་གྱུར། ། གཞན་དབང་ཡོད་པ་དེ་
དོན་དམ་དང་ཀུན་རྫོབ་གཉིས་གང་དུ་ཡོད་པ་ཡིན་ནོ་སྙམ་ན་ གཞན་དབང་དོན་དམ་དང་ཀུན་རྫོབ། །གཉིས་ཀ་མ་ཡིན་ནོ་
སྙམ་ན། །དེས་ནི་ཚུལ་བཞིན་མ་ཤེས་ཏེ། །རྫོགས་སངས་རྒྱས་ཀྱི་ཆོས་བསྟན་པ། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་བདེན་པར་གསུངས། །བདེན་གཉིས་རྣམ་གཞག་མ་ཤེས་ན། །ཟབ་མོའི་དེ་ཉིད་རྟོགས་མི་འགྱུར། །
དབུ་མ་ལ་ནི་
བཀའ་འཁོར་ལོ་བར་པར་ངེས་དོན་གཙོར་སྟོན་ དེ་ཡི་གཞུང་། །བརྟེན་གཞིར་གྱུར་པའི་ འདི་ལ་གཞུང་
ཕྱི་མོའི་དབུ་མ་ཞེས་དབུ་མ་དངོས་ དབུ་མ་དང་། །གྲུབ་མཐའི་ཕྱོགས་འཛིན་དབུ་མ་གཉིས། ། དང་པོ་གཞུང་གི་དབུ་མའི་
གསལ་བྱེད་ནི། །རྒྱལ་བ་ལུང་བསྟན་བརྙེས་པ་ཡི། །འཕགས་མཆོག་ཀླུ་སྒྲུབ་ཞབས་དང་ནི། །དེ་ཡི་ཐུགས་སྲས་འཕགས་པ་ལྷ། །རྒྱལ་སྲས་ཞི་བ་ལྷ་སོགས་ཡིན། །གྲུབ་མཐའི་ཕྱོགས་འཛིན་བྱེ་སྨྲ་དང་། །ཚུལ་མཚུངས་དབུ་མ་མདོ་སྡེ་སྤྱོད། །རྣལ་འབྱོར་སྤྱོད་པའི་དབུ་མ་སོགས། །དེ་ལས་འཕགས་མཆོག་ཀླུ་སྒྲུབ་ཀྱིས། །རྗེས་~60~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འབྲང་ཐལ་རང་གཉིས་སུ་གྱེས། །དེ་ཡི་ཁྱད་པར་མདོར་བསྡུ་ན། །བདག་ལས་མ་ཡིན་གཞན་ལས་མིན། །
གཉིས་ལས་མ་ཡིན་རྒྱུ་མེད་མིན། །དངོས་པོ་གང་དང་གང་ལ་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་པའི་དམ་བཅའ་བཞི་པོ་འདི། །ཐལ་རང་གཉིས་ཀའི་དམ་བཅར་འདོད། །དེ་ཡི་སྒྲུབ་བྱེད་གཏན་ཚིགས་ཀྱི། །
ཐལ་
རང་གཉིས་ཀྱི་མཚན་ ཁྱད་པར་གྱུར་པས་ཐལ་རང་གཉིས། ། སློབ་དཔོན་ཟླ་གྲགས་ཀྱི་ཚིག་གསལ་ལས་ གྲགས་ཤིང་དབུ་མ་
པ་ཡིན་ན། །རང་རྒྱུད་པ་ཡི་རྗེས་དཔག་ཏུ། །རིག་པ་མིན་ཏེ་ཕྱོགས་གཞན་དུ། །ཁས་བླང་མེད་དོ་ཅིས་ཞེ་ན། ། གནས་ལུགས་ལ་ནི་དཔྱོད་པའི་ཚེ། །ཕྱོགས་གཞན་དགག་བྱ་འགོག་རྒྱུ་དང་། །རང་ཕྱོགས་བསྒྲུབ་བྱ་སྒྲུབ་རྒྱུ་ལ༑ ༑ཁས་མི་ལེན་པར་དགོངས་པའོ། །རང་རྒྱུད་པས་ཀྱང་མཉམ་གཞག་སྐབས། །ཁས་ལེན་བྲལ་བར་འདོད་པ་གཅིག །
འདི་སྒྲོ་འདོགས་གཅོད་པ་དང་མཉམ་བཞག་གཉིས་ཀར་གཏན་ཚིགས་ཀྱི་བསྒྲུབ་མི་དགོས་པར་བསྟན་ཡང་བསྟན་བཅོས་
འཇུག་པ་ལས་གཏན་ཚིགས་བསྟན་ཚུལ་སྟག་ཚང་ལོ་ཙཱ་བའི་གསུངས་ལས་འབྱུང་།  དམ་བཅའ་སྒྲུབ་སྐབས་ཅུང་ཟད་ཀྱི། །ཁྱད་
པར་ལྟ་བུར་གྱུར་པའོ། །
དབུ་མ་ཐལ་འགྱུར་སྲོལ་འབྱེད་ནི། །ཐོག་མར་སློབ་དཔོན་སངས་རྒྱས་བསྐྱང་། །དེ་རྗེས་དཔལ་ལྡན་ཟླ་
བ་གྲགས། །རིག་པའི་ཁུ་དབྱུག་ཆེ་ཆུང་དང་། །གངས་ཅན་མགོན་པོ་ཇོ་བོ་རྗེ། །དཔལ་ལྡན་ཨ་ཏི་ཤ་ལ་སོགས། ། འཕགས་པའི་ཡུལ་དུ་རྒྱས་པར་མཛད། །བོད་དུ་པ་ཚབ་ལོ་ཙཱ་བ།
 །ཉི་མ་གྲགས་ དེ་སློབ་གོང་མ་ཤེའུ་དང་། ། ཟླ་བས་
ལེགས་བཀྲལ་ཉི་མས་བསྒྱུར་བའི་སྲོལ། བུ་བཞི་ལས་འོང་ཞེས་པའི་ས་ཚབ་ཀྱི་ཐུགས་སྲས་བཞི།  གཙང་པ་འབྲི་རྒུར་དང་རྨ་བྱ། །
བྱང་བཙོན་པག་ཐང་བ་དང་བཞིའི། །ཐོག་མར་སྲོལ་བཏོད་བར་དུ་ནི། ། དཔལ་ས་སྐྱའི་དགའ་ལྡན་བླ་བྲང་གི་ཆོས་ལས་
པ་རེ་མདའ་གཞོན་བློས་རྒྱས་པར་སྤེལ། །ཐ་མར་ཀུན་མཁྱེན་རོང་སྟོན་པ། །ཤེས་བྱ་ཀུན་རིག་སྨར་ཁམས་པ། །
གྲགས་པ་བཟང་པོ་རྗེ་ཀུན་མཁྱེན། །སངས་རྒྱས་འཕེལ་དང་ཐུབ་བསྟན་གྱི། །ཉི་མ་གོ་རིམས་པཎྜི་ཏ། །ཀུན་མཁྱེན་བསོད་ནམས་སེང་གེའི་ཞབས། །མཁས་པ་ཤཱཀྱ་མཆོག་ལྡན་
དབུ་མ་ཐལ་འགྱུར་གྱི་བསྟན་བཅོས་ཡང་རེ་འགའ་
མཛད་ཅིང་ལྟ་བའི་སྐབས་སྐྱོང་མཛད་བཤད་ སོགས། །འཆད་ཉན་དར་ཞིང་རྒྱས་པར་མཛད། །མཁས་པ་ཙོང་ཁ་པ་ཆེན་
པོ༑ ༑བློ་བཟང་གྲགས་པས་འཆད་སྤེལ་མཛད། །དེ་སློབ་དགེ་དཔལ་ལ་སོགས་པས། །འགྲེལ་ཊིཀ་མང་ཙམ་འབུར་དོད་ཀྱི། །གྲུབ་མཐའི་ཁྱད་ཆོས་རྩོམ་པར་མཛད། །རང་རྒྱུད་སྲོལ་འབྱེད་ཐོག་མ་ནི། །སློབ་དཔོན་ལེགས་ལྡན་འབྱེད་ཀྱིས་མཛད། །དེ་སྲོལ་སློབ་དཔོན་དཔལ་སྦས་སྐྱོང་། །སློབ་དཔོན་ཡེ་ཤེས་སྙིང་པོ་དང་། ། བྱང་ཆུབ་སེམས་དཔའ་ཞི་བ་མཚོ། །མཁས་པའི་དབང་པོ་ཀ་མ་ལ། །ཤཱི་ལ་རང་
ཡེ་སྙིང་། ཞི་འཚོ། ཀ་མ་ལ་ཤཱི་ལ་
གསུམ་ལ་རང་རྒྱུད་ཤར་གསུམ་གྲགས་ རྒྱུད་ཤར་གསུམ་གྱིས། །འཕགས་པའི་ཡུལ་དུ་རྒྱས་པར་མཛད། །བོད་དུ་རྔོག་~61~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལོ་ཆེན་པོ་ནི། །བློ་ལྡན་ཤེས་རབ་གསུང་སྒྲོས་རྒྱུན། །གྲོ་ལུང་བློ་གྲོས་འབྱུང་གནས་གསན། །རིག་པའི་དབང་
ཕྱུག་ཆ་པ་ཆེ། །སྲས་ཀྱི་ཐུ་བོ་སེ་ཆེན་བརྒྱད། །ཇོ་སྲས་རྣམ་བཞི་གྲུབ་ཐོབ་གསུམ། །ཤེས་རབ་ཅན་གྱི་མི་གསུམ་གྱིས། །དར་ཞིང་རྒྱས་པར་མཛད་པའོ། །གྲོལ་སྡེ་རྣམ་གཉིས་
འཕགས་པ་གྲོལ་སྡེ། བཙུན་པ་རྣམ་གྲོལ་སྡེ་ སེང་གེ་བཟང་། །
དབུ་མ་ཐལ་རང་གང་ཡང་མིན། །བྱམས་པའི་རྗེས་འབྲང་ཁོ་ནའོ། །ཕྱིས་གྲགས་དབུ་མ་གཞན་སྟོང་ནི། །དོན་དམ་བདེན་པ་རང་ངོས་ནས། །མི་སྟོང་ཀུན་རྫོབ་ཆོས་གཞན་ལ། །ལྟོས་ནས་སྟོང་པས་གཞན་སྟོང་འདོད། །དེ་ཡི་སྒྲུབ་བྱེད་རྒྱུད་བླ་མར། །རྣམ་དབྱེར་བཅས་པའི་མཚན་ཉིད་ཅན། །གློ་བུར་གྱིས་ནི་ཁམས་སྟོང་ལ། །རྣམ་དབྱེ་མེད་པའི་མཚན་ཉིད་ཅན། །བླ་མེད་ཆོས་ཀྱི་སྟོང་མ་ཡིན། །ཟེར་ཡང་ལུང་དོན་འབྱོར་བར་དཀའ། །
ལུང་བསྟན་བརྙེས་པ་ཀླུ་སྒྲུབ་ཀྱིས། །སྐྱེ་དང་གནས་དང་འཇིག་པ་དང་། །མ་གྲུབ་ཕྱིར་ན་འདུས་བྱས་
མིན། །འདུས་བྱས་རབ་ཏུ་མ་གྲུབ་པས། །འདུས་མ་བྱས་ཡང་ཇི་ལྟར་གྲུབ། །
རིག་པ་དྲུག་ཅུ་པ་ལས།  ཞེས་པའི་
ལུང་གིས་ཤིན་ཏུ་གནོད། ། སེམས་ཙམ་ རྣམ་བརྫུན་པ་ལ་དབུ་མ་ཡི། །མིང་བཏགས་ཡིན་ཏེ་དེའི་སྲོལ་འབྱེད། །རྒྱ་
གར་ཡུལ་དུ་ཤཱནྟི་པ། །བོད་དུ་དོལ་པོས་ ཤེས་རབ་རྒྱལ་མཚན་ སྲོལ་ཕྱེས་ནས། །པཎ་ཤཱཀ་པས་ཡང་དེ་སྲོལ་སྐྱོངས། །
དབུ་མ་པ་ཡི་གྲུབ་མཐའ་ནི། །ཤེས་བྱ་ཐམས་ཅད་ཀུན་རྫོབ་ཏུ། །ཡོད་མཉམ་དོན་དམ་མེད་མཉམ་འདོད། །
མཐའ་གང་དུའང་ཁས་མི་ལེན། ཐ་སྙད་བདེན་པ་ཐབས་གྱུར་དང་། །དོན་དམ་བདེན་པ་ཐབས་བྱུང་ངོ་། ། ཐལ་འགྱུར་
པས། ཚིག་སྤྱི་དོན་བྱེད་མི་ནུས་པ་འདུས་མ་བྱས་ནམ་མཁའ་ལྟ་བུ་ ཤེས་བྱ་ཡིན་ན་ཡོད་མ་ཁྱབ། །ཀུན་རྫོབ་ ཀུན་རྫོབ་ཀྱི་ཚིག་སྤྱི་
ཙམ་རི་བོ་རྭ་ལྟ་བུ་ ཡོད་ན་ཡོད་པས་ཁྱབ། །ཐ་སྙད་ཡོད་ན་ འཇིག་རྟེན་ཡོངས་གྲགས་ ཡོད་ཁྱབ་བོ། །བདེན་པ་གཉིས་ཀྱི་
དང་པོ་ལ། །འཇིག་རྟེན་གྲགས་སྡེ་པ་ཡི་ནི། །ཀུན་རྫོབ་བདེན་པ་མ་རིག་པའི། །བདེན་འཛིན་གྱིས་བསླད་སྣང་བ་བརྫུན། །རྙེད་དོན་དེ་ཡང་གློ་བུར་གྱི། །འཁྲུལ་རྒྱུའི་མ་བསླད་པའི་དབྱེ་བས། །ཡུལ་ཅན་དབང་ཤེས་གཉིས་ཡོད་པས། །ཡུལ་ལ་བདེན་རྫུན་གཉིས་འབྱུང་སྟེ། །མཚན་གཞི་མུ་སྟེགས་རྟག་པའི་བདག །བརྟག་དང་མཐའ་བཞི་སྐྱེ་ལ་སོགས། །སྒྱུ་མས་སྤྲུལ་པའི་རྟ་གླང་དང་། །རབ་རིབ་ཅན་ལ་སྐྲ་ཤད་སྣང་། །སོགས་ཏེ་ལོག་པའི་ཀུན་རྫོབ་ཡིན། །འདི་ལ་གཉིས་ཏེ་མེད་བཞིན་པའི། །འཁྲུལ་སྣང་སྣང་ལོག་དེ་ལ་ནི། །དེ་དེར་འཛིན་པ་བཏགས་ལོག་གོ། །
འདི་ནི་འཇིག་རྟེན་གྱིས་གྲགས་པའི། །ཀུན་རྫོབ་ཙམ་ཡིན་འཇིག་རྟེན་ན། །ཀུན་རྫོབ་བདེན་པ་མ་ཡིན་
ནོ༑ ༑ཡང་དག་ཀུན་རྫོབ་མཚན་གཞི་ནི། །འཁྲུལ་རྒྱུ་མ་བསླད་སོ་སྐྱེ་ཡི། །བློ་ལ་ལྷན་སྐྱེས་སྣང་བ་ཡི། །དངོས་པོར་ཡོངས་སུ་གྲགས་རྣམས་ཡིན། །དེ་ལའང་འཇིག་རྟེན་རང་ག་མའི། །ལུང་ལ་དོན་དམ་པ་ཡིན་ཡང་། ། ~62~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འཕགས་པ་རྣམས་ཀྱི་གཟིགས་པ་ལས། །བདེན་མེད་དེ་ཁོ་ཉིད་མཐོང་བ་ སྤྲོས་བྲལ།  །སྒྲིབ་བྱེད་ཕྱིར་ན་སྣང་ཆ་
དེར། །ཀུན་རྫོབ་བདེན་པར་གྲགས་པའོ། །ངར་འཛིན་ལྷན་སྐྱེས་རང་རྒྱུད་ཀྱི། །ཕུང་པོའི་སྟེང་དུ་ཡོད་འཛིན་
པའི། །ང་ཙམ་སོ་སོ་སྐྱེ་བོ་ཡི། །རྒྱུད་ལ་རྟོགས་པ་ ནང་ཤེས་པ་ ལྷན་སྐྱེས་དང་། །བདེན་པར་འཛིན་པའི་འཛིན་
སྟངས་ཀྱི། །བཟུང་ཆ་དཔེར་ན་ ཕྱི་ཡུལ་མྱུ་གུ་ལ། །བདག་གི་མྱུ་གུར་བཟུང་ལྟ་བུའི། །རྟོག་པ་དང་ནི་མྱུ་གུ་དང་། །
མ་འཕྲད་བར་དུ་མྱུ་གུ་ཡི། །ངོས་འཛིན་རྟོག་པ་མ་བྱས་ཀྱང་། །དོན་ལ་མྱུ་གུ་ཡོད་ལྟ་བུ།  །ཤེས་པས་ཡོད་པར་འཛིན།
ཆེད་དུ་སེམས་པ་མ་ཡིན་པའི་དེ་ཡི་མོད་རྟོག་གཉིས་གཅིག་ཆར་དེ་ཡི་འགལ་ཟླ་སོགས་འཆར། དེ་ལྟ་ལ་ཡང་ཡིད་ཤེས་ལ། །
འཁྲུལ་པས་བསླད་པའི་ཡིད་མངོན་ནི། །ལོག་པའི་ཀུན་རྫོབ་དོན་མི་སྟོན། །འཁྲུལ་པས་མ་བསླད་ཡིད་མངོན་ནི༑ ༑
སངས་རྒྱས་ཀྱི་སྐུ་གསེར་སྦྱང་མས་གྲུབ་པ་ལྟ་བུ་ལ་ཡིད་གཏད་པས་དེ་བཞིན་དུ་འཆར་བ་་་་་་ དོན་བྱེད་ནུས་དེ་ཡང་དག་གི །
ཀུན་རྫོབ་ཞེས་སུ་འདོད་པ་ཡིན། །དེ་ནི་མཁས་རྨོངས་ཀུན་ཐུན་མོང་། །དེ་ལ་གཏན་ཚིགས་ཀྱིས་སྒྲུབ་པའི། ། བདེན་པ་མེད་པ་མཁས་པ་ཡི། །ཁོ་ན་རྟོགས་ཀྱི་དབང་ཤེས་གཉིས། །གློ་བུར་འཁྲུལ་པས་མ་བསླད་དེ། །ཀུན་རྫོབ་ཡིན་པ་དེ་ཡི་ངོར། །བདེན་པར་མ་གྲུབ་བདེན་པ་སྟེ། །ཟུང་འབྲེལ་དེ་ལ་ཀུན་རྫོབ་ཀྱི། །བདེན་པར་སློབ་དཔོན་ཟླ་བས་བཞེད། །
བྱེ་བྲག་སྨྲ་དང་ཚུལ་མཚུངས་པའི། །ཀུན་རྫོབ་རྣམ་གཞག་གཟུགས་དང་སེམས། །སེམས་བྱུང་ལྡན་
མིན་འདུ་བྱེད་དང་། །འདུས་མ་བྱས་དང་ལྔས་ཕྱེ་སྟེ། །སྨྲ་དེ་བློ་ལ་རྣམ་མེད་སོགས། །དེ་དང་ཆ་འདྲར་འདོད་པའོ། །རྨི་ལམ་ཡུལ་དང་བར་སྣང་ལ། །སྐྲ་ཤད་ཟླ་བ་གཉིས་སྣང་དང་། །དོན་སྤྱི་ཞེས་པ་ཀ་བ་དང་། །བུམ་པ་གཉིས་ལ་ཐུན་མོང་དུ། །དོན་སྤྱིར་ཡོད་ཀྱང་སོ་སོ་ཡི། །དོན་བྱེད་མི་མཚུངས་པ་ཡི་ཕྱིར། །དོན་སྤྱི་ཙམ་དུ་ལོག་པ་ཡི། །ཀུན་རྫོབ་ཡིན་ཅིང་ཀ་བུམ་གཉིས། །སོ་སོའི་མཚན་ཉིད་ཚང་བ་ནི་
བུམ་པ་ལྟོ་ལྡིར་ཞབས་ཞུམ་ཆུ་སྐྱོར་དོན་ནུས།
ཀ་བ་གདུང་བཏེག་དོན་བྱེད་ནུས ། །ཐ་སྙད་དུ་ནི་དོན་བྱེད་ནུས། །དེ་ནི་ཡང་དག་ཀུན་རྫོབ་ཡིན། །སྒྱུ་མ་ལྟ་བུའི་དབུ་
མ་ནི། །ཕྱི་ནང་ཕུང་ཁམས་སྐྱེ་མཆེད་རྣམས། །རང་གཞན་གྲུབ་མཐའ་སྨྲ་རྣམས་ཀྱི། །བཏགས་པའི་ཡོད་མེད་ཡིན་མིན་དང་། །རྟག་དང་མི་རྟག་ལ་སོགས་པ། །འདོད་ལྟར་མ་ཡིན་སྣང་ཡང་དེ། །ངོ་བོས་སྟོང་པས་རྟེན་འབྲེལ་གྱི། སྒྱུ་མ་ཙམ་དུ་སྟོན་པར་བྱེད། །མདོ་སྡེ་སྤྱོད་པའི་དབུ་མ་པ། །ཀུན་རྫོབ་ཤེས་བྱའི་གཞི་གསུམ་པོ། ། མདོ་སྡེ་པ་དང་མཐུན་སྨྲ་ཞིང་། །ཐ་སྙད་རྡུལ་ཕྲན་བློ་རྣམས་བཅས། །ལ་སོགས་འཐད་པར་བཤད་པའོ། །དེ་ཡང་རིགས་པས་དཔྱད་བཟོད་ཀྱིས། །ཀུན་རྫོབ་ཏུ་ནི་མི་བཞེད་དེ། །དེ་ཉིད་འབའ་ཞིག་པ་ཞེས་བྱ། །ངོ་བོ་ཉིད་ཀྱི་དྲི་ཙམ་གྱིས། །མ་གོས་པ་ཞེས་གསུང་པས་སོ།
 །རིགས་པས་དཔྱད་བཟོད་ཞེས་པ་ནི་རྒྱུ་མཚན་འདི་དང་འདི་ཞེས་རིགས་~63~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ངོར་ངོས་བཟུང་ཡོད་པ་དང་། དཔྱད་མི་བཟོད་པ་ཞེས་རིགས་པས་དཔྱད་དུས་མཐའ་གང་དུའམ་གྲུབ་པར་སྤྱི་བཏང་བཞེད་ལ། ཉན་ཐོས་
སྡེ་གཉིས་ཀྱི་སྐབས་བུམ་པ་སོགས་བཅོམ་གཞིག་བྱས་ནས། དེ་བློ་འདོར་བ་རྣམས་དཔྱད་བཟོད་མིན་པ་དང་། རྡུལ་ཕྲན་སོགས་བཅོམ་
གཞིག་མི་ནུས་ཤིང་བློས་མི་འདོར་བ་རྣམས་རིག་པས་དཔྱད་བཟོད་ནུས་པར་བཞེད་པ་དེ་སྒོས་ཀྱི་ཆོས་སྐད་ཡིན་འདུག །རྣལ་འབྱོར་
སྤྱོད་པའི་དབུ་མ་ནི། ། གཟུགས་རྫས་ཉི་ཤུ་ གཟུགས་ལ་སོགས་པའི་སྣང་བ་དང་། །དེ་བཞིན་སེམས་ ཚོགས་བརྒྱད་ དང་
སེམས་ལས་བྱུང་ ལྔ་བཅུ་རྩ་གཅིག ། །དེ་དག་ཐམས་ཅད་རྨི་ལམ་གྱི། །སྣང་བ་ལྟར་དུ་སེམས་ཉིད་ཀྱི། །བག་ཆགས་
ལས་ནི་འཁྲུལ་པ་ཡི། །འཁྲུལ་པ་སྣ་ཚོགས་སྣང་ཙམ་སྟེ། །ཕྱི་དོན་ཐ་སྙད་ཙམ་དུ་ཡང་། །མི་བཞེད་དེ་དག་ཀུན་
རྫོབ་བཞེད་ འདི་ལ་ཡང་དག་ཀུན་རྫོབ་དང་ལོག་པའི་ཀུན་རྫོབ་ཀྱི་དབྱེ་བ་མ་མཛད ། །དེ་དག་དོན་དམ་བདེན་པ་ནི། །ཡོད་
མེད་ལར་སོགས་སྤྲོས་པ་ཀུན། །ཉེ་བར་ཞི་བ་ཐམས་ཅད་མཐུན། །དེ་ལྟར་གྲུབ་མཐའ་དེ་དག་ལ། །རང་རང་དབུ་མར་ཁས་ལེན་ཀྱང་། །དབུ་མའི་མིང་ལས་དངོས་མིན་ནོ། །
ད་ནི་དབུ་མ་དངོས་ཉིད་ཀྱི། །བདེན་པ་གཉིས་ཀྱི་འདོད་ཚུལ་ལ། །མཐོང་བ་བརྫུན་པའི་ཡུལ་
སེམས་ཅན་
དེ༑ ༑ཀུན་རྫོབ་བདེན་པ་ཞེས་སུ་གྲགས། །དེ་ལ་ཡང་དག་ཀུན་རྫོབ་ནི། །གློ་བུར་འཁྲུལ་རྒྱུའི་མ་བསླད་པའི། ། དབང་པོ་སྐྱོན་མེད་སོ་སྐྱེ་ཡི། །ཤེས་པ་མཐའ་དག་ཡིན་པ་སྟེ། །
ཕྱི་ཆོས་དང་གང་ ་ནང་ཟག་ལ་བདག་འཛིན། །
བུམ་འཛིན་རྟོག་པ་ལྷན་སྐྱེས་སོགས། །ཚུར་མཐོང་རྒྱུད་ཀྱི་གཟུང་འཛིན་གྱི་ ཡུལ། ཡུལ་ཅན ། །མངོན་སུམ་ཉིད་དུ་
གྱུར་རྣམས་སོ། །ལོག་པའི་ཀུན་རྫོབ་གློ་བུར་བའི། །འཁྲུལ་རྒྱུའི་བསླད་སྟེ་ཆོས་གང་ཟག །བདག་ལ་ཀུན་བརྟགས་ཆེད་དུ་འཛིན། །ཟླ་བ་གཉིས་སྣང་དབང་ཤེས་སོགས། །འདི་ཡང་བུམ་པ་ལྟ་བུ་ལ། །རང་གི་འཛིན་བྱེད་བློ་ལ་ལྟོས། །བུམ་པ་
ཡུལ་ཀུན་རྫོབ་བདེན་པ་རུ། །འགྱུར་བས་བུམ་འཛིན་ ཡུལ་ཅན་རྟོག་པ་ལ། །བུམ་པ་ ཡུལ་
ཀུན་རྫོབ་བདེན་པ་ཡིས། ཁྱབ་པ་གནད་ཀྱི་དོན་ཡིན་གསུང་ ཡིན་ཞེས་ཀུན་མཁྱེན་བསོད་ནམས་སེང་གེས་གསུངས ། །
ཡུལ་གྱི་ཡང་དག་ཀུན་རྫོབ་ནི། །འཁྲུལ་པས་མ་བསླད་དབང་པོ་དྲུག །གང་རུང་ཤེས་པ་དངོས་ཡུལ་སྟེ། །ཚུར་མཐོང་རྒྱུད་ཀྱི་གཟུང་དང་འཛིན། །མངོན་སུམ་པ་ནི་ཐམས་ཅད་ཡིན། །ཡུལ་དང་གྱུར་པའི་གཟུགས་སོགས་དང་། །ངར་འཛིན་ལྷན་སྐྱེས་ཀྱིས་དམིགས་པའི། །ཡུལ་དུ་གྱུར་པའི་ང་ལྟ་བུ། །ལོག་པའི་ཀུན་རྫོབ་
ཡུལ་ལ་
སོགས་པའི་ཀུན་རྫོབ་ གློ་བུར་གྱི། །འཁྲུལ་རྒྱུའི་བསླད་པའི་དབང་པོ་དྲུག །ཤེས་པའི་དམིགས་ཡུལ་རབ་རིབ་ཅན། །
སྣང་བར་སྐྲ་ཤད་འཛག་པ་དང་། །ཕྱི་རོལ་པ་ཡི་ བདག་བདག་འཛིན་པའི། །ཀུན་བརྟགས་ བདག་གིར་འཛིན་པ་
བདག་དང་སྒྱུ་མ་ཡི། །རྟ་གླང་སྐྲ་ཤད་སོགས་པ་ནི། །འཇིག་རྟེན་ཐ་སྙད་དུའང་མེད། །དོན་དམ་རྟོགས་པའི་ཐབས་མི་འགྱུར། །དེ་དག་
ལོག་པ་ཀུན་རྫོབ་བདེན་པ་ཡི། །ཐ་སྙད་ཙམ་དུ་ཡོད་པས་ཁྱབ། ། སྒྱུ་མའི་རྟ་གླང་སོགས་~64~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱིས་དོན་བྱེད་མི་ནུས་ འཇིག་རྟེན་ན་ཡོད་ཀུན་རྫོབ་ཀྱི། །ཡོད་པ་ཉིད་ལ་མ་ཁྱབ་པ། །ཀུན་མཁྱེན་བླ་མས་བཞེད་
པའི་གནད། །ཡང་དག་ཀུན་རྫོབ་བདེན་པ་ལ། །ཡུལ་ཅན་བློ་ཡི་སྒོའི་དབྱེ་ན། །ཀུན་རྫོབ་ཀྱི་ནི་བདེན་པ་དང་། །
ཀུན་རྫོབ་ཙམ་པ་གཉིས་སུ་ཡོད། །ཡུལ་ནི་བུམ་པར་བདེན་འཛིན་གྱི། །ལྷན་སྐྱེས་མ་རིག་པ་ལ་བློ་ སེམས། །
ཀུན་རྫོབ་ཡིན་ཏེ་དེ་ཡི་ངོར། །བདེན་ འཛིན་པའི་སྣང་ཆ་ཀུན་རྫོབ་བདེན། །འཕགས་པ་འོག་མའི་རྗེས་ཐོབ་ངོར། །
ཀུན་རྫོབ་ཙམ་དུ་སྣང་ཆ་ནས། །ཡུལ་ཅན་བློ་ ཐུགས་ལ་ལྟོས་པ་ཡི། ། སྔ་མ་ལས་འཛིན་ཆ་ཅུང་ཕྲ་ ཀུན་རྫོབ་ཡིན་ཙམ་
འགྱུར་ཕྱིར་རོ། །དོན་དམ་བདེན་པ་དངོས་དང་བཏགས། །གཉིས་མི་ཕྱེད་ན་རྟོགས་པ་ཡི།  །སྤྲོས་བྲལ་དོན་དམ་
བདེན་དང་བསྟན་པ་ཡི་ དེའི་དོན་བསྟན་པ་ཨེ་ཡིན ། །དོན་དམ་བདེན་པ་གཉིས་སུ་གྲགས། །ངོ་བོའི་སྒོ་ནས་དབྱེ་བ་
མེད། །དཔེ་ན་སྐྱེ་འགག་ལ་སོགས་པའི། །སྤྲོས་པའི་རབ་རིབ་དང་བྲལ་བའི། །དེ་བཞིན་ཉིད་དེ་དོན་དམ་པའི། ། བདེན་པ་ཡི་ནི་ངོ་བོ་ཡིན། །བདེན་འཛིན་འཁྲུལ་པས་བསླད་པ་ཡི། །སོ་སྐྱེའི་བློ་ངོར་སྐྱེ་འགག་སོགས། །སྣ་ཚོགས་སྣང་ཡང་འཕགས་པ་ཡི། །མཉམ་པར་བཞག་པའི་གཟིགས་ངོ་ལ། །ཅི་ཡང་མི་དམིགས་སྤྲོས་བྲལ་གྱི། ། གནས་ལུགས་གསལ་བར་སྣང་བ་ལ། །དོན་དམ་བདེན་པར་འཇོག་ཕྱིར་རོ། །
དོན་དམ་བདེན་པ་ངེས་བྱེད་ཀྱི། །ཚད་མའི་བསམ་བྱུང་ཁྱད་པར་ཅན། །རིག་པས་ཤེས་དང་རྗེས་དཔག་
ལ༑ ༑དེའང་གཏན་ཚིགས་ལ་བརྟེན་དགོས། །རང་བྱུང་པ་དང་ཐུན་མོང་གི །རྟགས་ཆེན་ལྔ་པོ་བཤད་པ་ནི། ། འཁྲུལ་ངོར་སྣང་བ་དཔེར་མཚོན་ན། །ཡུལ་
བུམ་པ་སོགས་ དང་དབང་པོ་ མིག་སོགས་ ཤེས་པ་ རྣམ་ཤེས་དྲུག་ གསུམ། །
འདུས་ཏེ་མིག་ཤེས་གཅིག་སྐྱེ་དང་། །ས་བོན་གཅིག་ལས་མྱུ་གུ་ནི། །མང་པོ་སྣང་སོགས་འཁྲུལ་ངོ་ཡིན། །དེ་དག་ལ་ནི་ཐུག་མེད་དུ། །གྱུར་པས་དཔེ་རུ་འཇོག་བྱ་མིན། །གྲུབ་ཏུ་ཟིན་པའི་རིག་ངོ་ལ།
 །འདི་ཡི་གནད་ནི། ཡུལ་ལ་
ཡུལ་སྣང་ཞེས་ཕྱི་ཡུལ་དབང་མངོན་ལ་གསེར་བུམ་མཐོང་བ། ཡུལ་ཅན་ནམ་སེམས་སྣང་ཞེས་ཡིད་མངོན་དུ་གསེར་བུམ་འཆར་བ་དེ་
གཉིས་ཀའི་མགོར་གཏན་ཚིགས་བཀོད། མཐའ་བྲལ་སྒྲུབ་པས་དེ་ལྟར་རྟོག་དུས། བསམ་ལ་བུམ་འཛིན་གྱི་རྟོག་པའི་རྗེས་དཔག་དེ་ཡང་
བུམ་པ་མཐའ་བྲམ་དུ་རྟོགས་པས་རང་སར་ཞི་ནས་ཕྱི་ནང་གཉིས་ཀའི་འཛིན་པ་གཅིག་ཆར་དུ་བཅད་པ་གོ་དགོས། སྣང་བའི་དངོས་
པོར་གཏན་ཚིགས་བཀོད། །དེ་ཡང་ངོ་བོ་ལ་དཔྱད་པ། །གཅིག་དང་དུ་བྲལ་གཏན་ཚིགས་ནི། །སྣང་བའི་
དངོས་པོ་འདི་ཆོས་ཅན། །བདེན་པའི་གཅིག་མིན་ཆ་དང་བཅས། །བདེན་པའི་དུ་མ་མ་ཡིན་ཏེ། །རྩོམ་བྱེད་བདེན་པའི་གཅིག་མེད་ཕྱིར། །གཉིས་པ་རྒྱུད་ལ་དཔྱད་པ་ཡི། །རྡོ་རྗེ་གཟེགས་མའི་གཏན་ཚིགས་ལ། །མྱུ་གུས་ཆོས་ཅན་བདེན་པ་ཡི། །སྐྱེ་བ་མེད་དེ་ནས་ལྟ་བུའི། །མྱུ་གུ་རང་ལས་རང་མི་སྐྱེ། །འབྲུ་གཞན་མྱུ་གུར་ནས་མི་སྐྱེ། ། གཉིས་ལས་མི་སྐྱེ་གཉིས་མིན་ལས། །མི་སྐྱེ་སྐྱེ་བ་མེད་ཕྱིར་རོ། །གསུམ་པ་འབྲས་བུ་ལ་དཔྱོད་པའི། །ཡོད་མེད་~65~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སྐྱེ་འགོག་གཏན་ཚིགས་ལ། །ཡོད་པ་སླར་ཡང་མི་སྐྱེ་ཤིང་། །མེད་པ་སྐྱེ་བར་མི་འགྱུར་ཞིང་། །ཡོད་མེད་གཉིས་
ཀ་ཡིན་མིན་ལས།  དེ་ཡི་རིག་པས་ཡོད་པ་སྐྱེ་བར་མི་འགྱུར་བས་ཡོད་མེད་གཉིས་ལས་སྐྱེ་བ་མེད། མེད་པ་སྐྱེ་བར་མི་འགྱུར་བས་ཡོད་
མེད་གཉིས་མིན་པ་ཁེགས།  །མི་སྐྱེ་སྐྱེ་འགག་བྲལ་བས་སོ། །བཞི་པ་མུ་བཞི་སྐྱེ་འགོག་གི །གཏན་ཚིགས་སྣང་བའི་
དངོས་པོ་འདི། །འཁྲུལ་ངོར་གཅིག་དང་དུ་མ་རུ། །སྣང་ཡང་རིག་ངོར་རྒྱུ་གཅིག་དེ།  །རིག་ངོར་རྒྱུ་གཅིག་གིས་འབྲས་
བུ་གཅིག་དང་དུ་མ་མི་སྐྱེ། རྒྱུ་དུ་མས་འབྲས་བུ་གཅིག་དང་དུ་མ་མི་སྐྱེད་དེ། །རིག་ངོར་གཅིག་ཉིད་མི་རིག་ལ་དཔེ་དུ་མ་བདེན་གྲུབ་ཀྱང་
ཁེགས་པས་སོ། ། ཆ་བཅས་ཡིན་ཕྱིར་དུ་མ་ནི། །རྩོམ་བྱེད་གཅིག་མེད་དུ་མ་ཞིག །མི་སྐྱེ་དུ་མས་འབྲས་བུ་གཅིག །
མི་སྐྱེ་དུ་མ་རྩོམ་བྱེད་ཀྱི། །གཅིག་མེད་ཆ་ཤས་བཅས་ཕྱིར་རོ། །འདི་ནི་གཅིག་དང་དུ་མ་ཡི། །རྩ་བ་ཅན་ཞེས་
མཁས་ཀྱིས་བཞེད། །ལྔ་པ་ཐམས་ཅད་ལ་དཔྱོད་པ། །རྟེན་འབྲེལ་ཆེན་མོའི་གཏན་ཚིགས་ནི། །རྣམ་གཅོད་འགོག་པར་སྣང་བ་ཀུན། །ཆོས་ཅན་བདེན་མེད་རྟེན་འབྲེལ་ཡིན། །ཡང་གཅོད་སྒྲུབ་པར་སྣང་བ་ཀུན། །ཆོས་ཅན་ཀུན་རྫོབ་ཙམ་དུ་ཡོད། །རྟེན་ཅིང་འབྲེལ་འབྱུང་ཡིན་ཕྱིར་རོ། །
དེ་དག་རྣམས་ནི་མཐའ་བཞི་ཡི། །ནང་ནས་གཙོ་བོ་ཡོད་པའི་མཐའ། །འགོག་བྱེད་བདག་མེད་གཉིས་
ནང་ནས། །གཙོ་ཆེར་ཆོས་ཀྱི་བདག་མེད་པ། །སྒྲུབ་པར་བྱེད་པའི་རིག་པ་ཡིན། །དེ་ལྟར་དགག་བྱའི་སྒོ་ནས་ནི༑ ༑ཡོད་མཐའ་འགོག་ཚུལ་སྣང་བ་ཡི། །དངོས་པོ་ལ་སོགས་རྩོད་པའི་གཞི། །འདུས་བྱས་སྟེང་ནས་འགོག་པ་གཙོ། །
ཡུལ་སྣང་དང་སེམས་སྣང་སོགས་ཤེས་པས་རྟོགས་པའི་རིགས་ འདུས་བྱས་དག་ལ་བདེན་འཛིན་ནི། །ཞུགས་པ་ཤས་
ཆེ་འདུས་མ་བྱས་ རྒྱུ་རྐྱེན་གྱིས་མ་བསྐྱེད་པའི་བུམ་པ་སོགས་སྟོང་གི་སྟོང་པའི་ཚིག་སྤྱི ། །དངོས་མེད་བདེན་ ་ཤེས་པ་རྟོག་མེད་ འཛིན་
ཤས་ཆུང་བས། །འདུས་བྱས་ ཡུལ་སྣང་དང་། སེམས་སྣང་སོགས་ བདེན་གྲུབ་བཀག་པ་ཡི། །ཤུགས་ཀྱིས་ཁེགས་པར་
འགྱུར་བར་བཤད། །དེ་ནས་མེད་མཐའ་འགོག་ཚུལ་ནི། །དཔེར་ན་མྱུ་གུའི་ བུམ་པ་སོགས ་སྟེང་དུ་ནི། །ཡོད་
མཐའ་བཀག་ཙམ་ཟིན་པས་ཀྱང་། །བདེན་མེད་ཉིད་དུ་ཞེན་པའི་ཕྱིར། །དེ་ཙམ་མ་ཡིན་མྱུ་གུ་ལ།  །བུམ་པ་སོགས་
རྟགས་ཆེན་ལྔས་མཐའ་བཞི་བྲལ་བར་སྒྲུབ་པ་སྟེ། དཔེར་ན་མྱུ་གུ་དང་བུམ་པ་སོགས་རིག་ངོར་སྐྱེས་ཟིན་པ་དེ་ཡོད་པ་སྐྱེ་བ་མེད་ཅིང་རི་
བོང་གི་རྭ་ལྟ་བུ། །མེད་པ་ལ་སྐྱེ་བ་མེད། །ཡོད་མེད་གཉིས་ཀ་གཅིག་ཐོག་ཏུ་ཡིན་པ། གཉིས་ཀ་མིན་པ་ཞིག་འོང་མི་སྲིད་པས་རིག་པ་གཅིག་གིས་མཐའ་བཞི་འགོག དེས་ནས་ཀུན་རྫོབ་བདེན་པ་གྲུབ་པ་དང་། རྟེན་འབྲེལ་ཙམ་ཀུན་རྫོབ་མེད་པ་གཉིས་མི་ཡོང་། །དེ་ལྟར་དུ་
ཡོད་མེད་གཉིས་ཀ་ལྷན་གཅིག་པ་དང་ཡོད་མེད་གཉིས་ཀ་མིན་པ་ཞིག་མི་ཡོང་བས་སོ། །
བདེན་པར་ཡོད་དང་མེད་པ་དང་། །
ཡོད་མེད་གཉིས་དང་གཉིས་མ་ཡིན། །མཐའ་བཞི་བཀག་པས་མྱུ་གུའི་མཐའ། །གང་དུ་ཡང་ནི་མ་གྲུབ་ཕྱིར། །
དེ་ཡང་མྱུ་གུ་བདེན་མེད་ཙམ། ། དེ་ལྟར་མྱུ་གུ་སོགས་ལ་མཐའ་བཞི་བྲལ་བ་རྟོགས་ནས་དེའོ་སྙམ་པའི་བློ་ རྟོག་པའི་རྗེས་དཔག་~66~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མྱུ་གུ་མཐའ། །བཞི་བྲལ་རྗེས་དཔག་གཉིས་སུ་ཕྱེ། །སྔ་མ་བདེན་མེད་ཡིན་པ་དང་། །ཕྱི་མ་མིན་པའི་རྣམ་དབྱེ་
བཅས། །དེ་ལ་ཁྱད་པར་ཅི་ཞེ་ན། །མཐའ་བཞིའི་ནང་ཚན་མེད་མཐའ་ནི།  །མྱུ་གུ་མཐའ་བཞི་དང་བྲལ་ལོ་སྙམ་པ་ལ་
ཞེན་པའི་བློ་དེ། ཐ་སྙད་དུ་ཡང་མེད་པའི་ཕྱིར། །དབུ་མའི་རིག་པས་དགག་བྱར་འགྱུར། །ལོག་པའི་ཀུན་རྫོབ་ཡིན་
ཕྱིར་རོ། །གཏན་ཚིགས་ཆེན་པོ་ལྔས་བསྒྲུབ་པའི། །མཐའ་བཞི་བྲལ་ཏེ་བདག་མེད་དང་།  །དེ་ལྟར་རྟོགས་ཏེ་དེ་བས་
མཚན་འཛིན་གྱི་བློ་བྲལ་བ། ཆོས་དང་གང་ཟག་གི། མཉམ་པའི་སྤྲོས་ཀུན་ལས་འདས་སོ། །ཡོད་མཐའ་སོགས་བཀག་
དགོས་པ་ནི། །ཡུལ་དེར་ཞེན་པའི་ཡུལ་རྐྱེན་གྱི། །བློ་སྤངས་པ་ཡི་ཆེད་ཡིན་ཏེ། །ཡུལ་བཀག་པ་ཡི་ཡུལ་ཅན་གྱི། ། བློ་ཡང་ཁེགས་པར་འགྱུར་བའོ། །
དེ་སྐད་དུའང་བཞི་བརྒྱ་པར། །རྟོག་པས་མཐོང་བ་འཆིང་བ་སྟེ། །དེ་ནི་འདི་རུ་བཀག་ཞེས་བྱ། །དེ་ནི་
བསྒོམ་པ་ཉམས་ལེན་དང་། །སྦྱར་ཚེ་སྣང་བའི་དངོས་པོ་སྤྱི། །རང་ལ་བདེན་འཛིན་ལྷང་ངེའི་ཚེ། །གཅིག་དང་དུ་བྲལ་ལ་སོགས་པའི། །རིག་པས་གཏན་ལ་ཕབ་པ་ཡིས། །སྒོ་ནུས་བདེན་མེད་ངེས་ཤེས་བསྒོམས། །དེ་ཚེ་བདེན་འཛིན་མངོན་གྱུར་པ། །ཁེགས་པའི་ལྟ་བ་སྐྱེས་མོད་ཀྱང་། །བདེན་མེད་ཉིད་དུ་མངོན་ཞེན་པའི།
 བདེན་
མེད་དོ་སྙམ་པའི་མཚན་འཛིན་དམ་སྦྲེང་ངེ་བ། །མཚན་འཛིན་དུས་མཉམ་འབྱུང་བས་ན། །སོ་སོར་མ་འདྲེས་དབྱེ་བ་ནི། །
འབྱེད་པ་གལ་ཆེ་དཔེར་མཚོན་ན། །ལྕགས་གོང་མེ་རུ་འབར་བའི་སྐབས། །ལྕགས་དང་མེ་རྡུལ་ཐ་དད་པ། ། ཡོད་ལ་ལྟོས་ཞེས་ཐམས་ཅད་མཁྱེན། །མཁན་ཆེན་ངག་དབང་ཆོས་གྲགས་གསུངས། །ཉན་རང་བྱང་ཆུབ་ཐོབ་པ་ལ། །བདེན་པ་མེད་ལ་མངོན་ཞེན་པའི། །མཚན་འཛིན་ཆེར་དགག་མི་དགོས་ཀྱང་། །རྫོགས་པའི་སངས་རྒྱས་ཐོབ་པ་ལ། །གེགས་ཀྱི་གཙོ་བོ་མཚན་འཛིན་ཡིན། །དེ་ཉིད་འགོག་པར་བྱེད་པ་ལ། །མེད་མཐའ་འགོག་པའི་རིག་པ་ཡིས།
 །བདེན་མེད་དུ་ཞེན་འཛིན་འགོ ག།དཔྱད་ལ་བདེན་མེད་དུ་འཛིན་བྲལ། །བསྒོམ་ཚེ་དེ་ལ་ རྟག་པ་
མཐར་བཟུང་དུ་གཉིས་དཀར་འཛིན་པ་བྱུང་ན་ ཞེན་པ་ཡི། །མཚན་འཛིན་བྱུང་ན་དེ་ལ་ཡང་། །རིག་པས་དཔྱད་ལ་མཐར་
མཚན་གཉིས། །བྲལ་བའི་ངེས་ཤེས་བསྒོམ་པ་ན། །གཉིས་ཀ་གང་ཡང་མ་ཡིན་པའོ། །སྙམ་པའི་མཚན་འཛིན་བྱུང་བ་ན། །དེ་ཡང་གཏན་ཚིགས་རིག་པ་ཡི། །སྤྱོད་ལ་མཐའ་བཞི་བྲལ་བ་ཡི། །ངེས་ཤེས་བསྐྱེད་ཅིང་ངེས་ཤེས་དེ༑
 ༑ཀུན་མཁྱེན་བསོད་ནམས་སེང་གེས། གནས་ལུགས་དཔྱོད་པའི་སོ་སྐྱེའི་བློ་གྲོས་ཀྱིས། །མཐའ་བཞིའི་སྤྲོས་པ་གཅིག་ཆར་མི་ཁེག་
ཀྱང་། སྐྱེ་འགོག་ཚུལ་གྱིས་བཞི་ཆར་བཀག་ནས་ནི། ཚུལ་བཞིན་བསྒོམ་པས་མཐོང་ལམ་སྐྱེས་པའི་ཚེ། ལྟ་བ་ཆོས་དབྱངས་མཐོང་བའི་ཐ་
སྙད་མཛད། སེམས་གནས་ཞི་གནས་དང་ཟུང་འབྲེལ། །གྱུར་ནས་བསྒོམ་པའི་གནས་ལུགས་དོན། ། དེ་བཞིན་
ཉིདསྒོམ་བྱུང་གཙོ་བོར་གྱུར་པ་ཡི། །གསལ་སྣང་ཁྱད་པར་ཅན་སྐྱེ་ཞིང་། །དེ་ལས་ཐེག་ཆེན་མཐོང་བའི་ལམ། ། ~67~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དང་པོའི་ས་ཡི་ཡེ་ཤེས་ནི། །སྐྱེ་ལ་ཚེགས་མེད་དེ་ཡི་ཚེ། །ཆོས་དབྱིངས་མངོན་སུམ་རྟོགས་པར་གྱུར། །གོ་
རམས་པཎྜི་ཏ་ཆེན་པོ། །བསོད་ནམས་སེང་གེའི་ཞབས་ཀྱིས་བཞེད། །དེ་ལ་ལམ་ལྔ་ས་བཅུ་ཡི།  །ངེས་འབྱེད་བཞི་
མཐོང་སྤང་སྒོམ་སྤང་སོགས། ས་བཅད་རྣམ་གཞག་སེམས་ཙམ་དང་། །མཚུངས་ཤིང་མཉམ་གཞག་ལྟ་བའི་སྐབས། །
སྤྲོས་ཀུན་བྲལ་བ་རྟོགས་མིན་གྱི།  །བདེན་མེད་ཀྱི་ཞེན་པ་མཚན་འཛིན་དང་བྲལ་བ། དབང་གིས་འཕགས་ཆོས་ཁྱད་པར་
གྱུར། །དེ་ལྟའི་མཐོང་ལམ་ས་དང་པོ།  །མདོ་སྡེ་ས་བཅུ་པའི་དགོངས་པ་ལྟར་འཆད་པ་ལ། རབ་ཏུ་དགའ་བའི་ཡོན་ཏན་
བཤད། ། མིང་འཕོ་བའི་ཡོན་ཏན། དོན་ཐོབ་པའི་ཡོན་ཏན། དཔེས་བསྟན་པའི་ཡོན་ཏན། གཞན་ཟིལ་གྱིས་གནོན་པའི་ཡོན་ཏན། ཕར་
ཕྱིན་ལྷག་པའི་ཡོན་ཏན་དང་ལྔ་རིམ་པར་ མིང་འཕོའི་ཡོན་ཏན་དོན་དམ་པར། །སེམས་བསྐྱེད་གོམས་པའི་བྱང་ཆུབ་
སེམས། །ལྟ་བའི་སྒོ་ནས་བཞག་པ་ཡི།  །སྤྲོས་བྲལ་མཚན་ཉིད་པ།  བྱང་སེམས་དོན་གཅིག་དེ་རྣམས་ནི། །དང་པོའི་
ས་ཐོབ་ཡན་ཡོད་ཀྱི། །སོ་སོ་སྐྱེ་བོའི་གནས་སྐབས་མེད།  །དབུ་མ་འཇུག་པ་ལས། དེ་ནས་བཟུང་སྟེ་དེ་ནི་ཐོབ་པར་འགྱུར་བ་
ཡིན། བྱང་ཆུབ་སེམས་དཔའ་ཞེས་བྱའི་སྒྲ་ཉིད་ཅན་ཉིད་དོ། །ཞེས་གསུངས་པས་སོ། ། དོན་གྱི་ཐོབ་པའི་ཡོན་ཏན་ནི། །དོན་དམ་
བྱང་ཆུབ་སེམས་བསྒོམ་པའི། །དེ་བཞིན་གཤེགས་པའི་རིགས་མཆོག་ཏུ། །སྐྱེས་སོགས་ཡོན་ཏན་མང་དང་ལྡན། །དཔེར་ན་འཕགས་པ་
ཉན་ཐོས་བརྒྱད་པོ་ལས། །རྒྱུན་ཞུགས་དེར་གནས་ཡོན་ཏན་དང་། །ཐོབ་པའི་ཚུལ་
ནི་མཚུངས་པའོ། །ཟིལ་གནོན་ཡོན་ཏན་ས་དང་པོ། །ཐོབ་པའི་བྱང་ཆུབ་སེམས་དཔའ་ཡི། །ཉན་རང་དགྲ་བཅོམ་བསོད་ནམས་སྟོབས། །ཟིལ་གྱིས་གནོན་ནུས་དོན་དམ་པའི། །བྱང་ཆུབ་སེམས་བསྐྱེད་སྟོབས་ཀྱིས་སོ། །
འོ་ན་བྱང་སེམས་ཚོགས་སྦྱོར་བས། །ཉན་རང་ཟིལ་གནོན་མི་ནུས་སམ། །ཞེ་ན་དོན་དམ་སེམས་བསྐྱེད་
ཀྱ༑ ༑སྟོབས་ཀྱིས་ཟིལ་གྱིས་མི་ནོན་ཀྱང་། །ཀུན་རྫོབ་སེམས་བསྐྱེད་གྱིས་སྟོབས་ཀྱི། །ཟིལ་ནོན་
ཕར་ཕྱིན་ལྷག་
པའི་ཡོན་ཏན་ནི། །དང་པོའི་ས་ཐོབ་རྗེས་ཐོབ་ཏུ། །ཕར་ཕྱིན་དྲུག་ལས་སྦྱིན་པ་ཡི། །ཕ་རོལ་ཕྱིན་ལ་ལྷག་པར་སྤྱོད། །བཏང་བའི་སྙིང་སྟོབས་ཆེས་ཆེ་ཞིང་། །རང་གཞན་གཉིས་ཀར་ཕན་བདེ་སྤེལ། །གཉིས་པ་དྲི་མ་མེད་པ་ཡི། ། ས་ཡི་ཡོན་ཏན་རྗེས་ཐོབ་ཏུ། །ཚུལ་ཁྲིམས་ཕ་རོལ་ཕྱིན་པ་ལ། །ལོངས་སྤྱོད་རྨི་ལམ་ཙམ་དུ་ཡང་། །འཆལ་བའི་ལས་བྲལ་དགེ་བའི་ལས། །ཆེར་འཕེལ་ཚུལ་ཁྲིམས་ཕུན་སུམ་ཚོགས། །ཉེས་པའི་སྐྱོན་དང་བྲལ་བ་ཡི། །དྲི་མ་མེད་པར་ཡོངས་སུ་གྲགས། །གསུམ་པ་འོད་བྱེད་རྗེས་ཐོབ་ཏུ། །གཞན་གྱི་གནོད་པ་ལ་མི་ཁྲོ། །སྙིང་རྗེ་ལྷག་པར་འཕེལ་བ་ཡི། །གནོད་བྱ་གནོད་བྱེད་གནོད་ཚུལ་གསུམ། །རང་བཞིན་མེད་པར་མངོན་སུམ་མཐོང་། ། བཟོད་པའི་ཕ་རོལ་ཕྱིན་པ་བརྙེས། །ཡེ་ཤེས་མེ་འོད་ཆེས་ཆེ་བར། །འཕྲོ་བས་འོད་བྱེད་ས་ཞེས་གྲགས། །ལྔ་པ་སྦྱང་དཀའི་རྗེས་ཐོབ་ཏུ། །བདུད་རྣམས་ཀུན་གྱིས་བརྫི་མི་ནུས། །ཐུབ་བཀས་སྦྱང་དཀའ་ཞེས་སུ་གྲགས། ། ~68~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བསམ་གཏན་ཕར་ཕྱིན་ལྷག་པར་སྤྱོད། །གཞན་ཡང་འཕགས་པའི་བདེན་པ་བཞི། །བློ་གྲོས་ཞིབ་མོས་རྟོགས་
པ་ཡི། །ཡོན་ཏན་མཆོག་ནི་ཐོབ་པའོ། །དྲུག་པ་མངོན་གྱུར་ལ་གནས་པའི། །བྱང་ཆུབ་སེམས་དཔའ་ཤེར་ཕྱིན་ལ༑ ༑ལྷག་པར་ལོངས་སྤྱོད་སྟོབས་ཀྱིས་ནི། །ཐེག་ཆེན་ཐུན་མོང་མ་ཡིན་པའི། །འགོག་པའི་སྙོམས་འཇུག་ཐོབ་གྱུར་ཏེ།
 །སེང་གེ་རྣམ་པར་བསྒྱིང་བ། སྒྱུ་མ་ལྟ་བུ། དཔའ་བར་འགྲོ་བ། རྡོ་རྗེ་ལྟ་བུའི་ཏིང་འཛིན། ཞི་གནས་ཕུལ་ཕྱིན་མཉམ་
གཞག་ལ། །གནས་པའི་རྫོགས་པའི་སངས་རྒྱས་ལ། །ཆེས་ཆེར་མངོན་དུ་གྱུར་པར་ཕྱོགས། ། ཆོས་ཉིད་མངོན་སུམ་
ལྷག་མཐོང་རྟེན་འབྲེལ་ཟབ་མོ་ཡིས། །མངོན་སུམ་དེ་བཞིན་ཉིད་མཐོང་བའི། །བྱང་ཆུབ་སེམས་དཔའ་ཆེན་པོར་གྱུར། །
བདུན་པ་རིང་དུ་སོང་བ་ནི། །དྲུག་པར་ཐུན་མོང་མ་ཡིན་པའི། །འགོག་སྙོམས་ཐོབ་ཀྱང་སྐད་ཅིག་གི། །
འཇུག་ལྡང་མི་ནུས་འདི་ཡི་སྐབས། །སེམས་ཀྱི་སྐད་ཅིག་རེ་རེ་ལ། །འགོག་པ་ཡང་དག་མཐའ་ལ་ནི། །འཇུག་ལྡང་ནུས་ཤིང་ཐབས་ཀྱི་ནི། །ཕ་རོལ་ཕྱིན་ལ་ལྷག་པར་སྤྱོད། །བརྒྱད་པ་མི་གཡོ་བའི་གནས་སྐབས། །རྣམ་པར་མི་རྟོག་པ་ལ་ནི། །དབང་བསྒྱུར་རྣམ་རྟོག་གི་བར་གཅོད། །བྲལ་ཞིང་འབད་རྩོལ་ལ་མི་ལྟོས། །བསྐལ་པ་འབུམ་དུ་བསགས་པ་ཡི། །དགེ་རྩེའི་ཚོགས་ལས་ཆེར་ལྷག་པ། །ཡུད་ཙམ་ཞིག་ལ་བསགས་ནུས་པ། །ཐམས་ཅད་མཁྱེན་ཉིད་མྱུར་དུ་ཐོབ། །སྨོན་ལམ་ཕ་རོལ་ཕྱིན་པ་ལ། །ལྷག་པར་སྤྱོད་པ་ཉིད་ཡིན་ནོ། །དགུ་པ་ལེགས་པའི་བློ་གྲོས་ནི། །སྟོབས་ཀྱི་ཕ་རོལ་ཕྱིན་པ་ལ། །ལྷག་པར་སྤྱོད་ཅིང་ཡོན་ཏན་གྱི། །ཁྱད་པར་སོ་སོར་ཡང་དག་པར། །
བདག་མེད་གཉིས་རྟོགས་པའི་ཆོས། ཚིག དོན། སྤོབས་པ་ རིག་པ་བཞི་ཐོབ་དེའི་སྟོབས་ཀྱིས། །ལྟ་ཞིག་མཐའ་
དག་དག་གྱུར་ཏེ། །དེ་བཞིན་ཡང་དག་རིག་པའི་ཆོས། །རང་གི་ཡོན་ཏན་ཡང་དག་ཐོབ། ། སོ་སོ་ཡང་དག་རིག་བཞི་ དེ་
ནི་བྱེ་བྲག་སྨྲ་བ་ཡི། ། ཉན་ཐོས། སོར་འདོད་པ་ དགྲ་བཅོམ་གྱིས་ཐོབ་མངོན་པ་ནི། །སྡེ་བདུན་གྱི་ནི་དགོངས་པ་དང་། །
འདི་ལྟར་ས་དགུ་པས་ཐོབ་པ།  འདིར་བསྟན་དབུ་མའི་ལུགས་ལ་སོ་སོ་ཡང་དག་རིག་བཞི། །དེ་ནི་མདོ་སྡེ་ས་བཅུ་པའི། །
དགོངས་པ་ཡིན་ཅིང་སངས་རྒྱས་ཀྱི། ། སོ་སོ་ཡང་དག་རིག་བཞི། ཐུན་མོང་མ་ཡིན་ཡོན་ཏན་དུ། །བཤད་པ་ཤེས་
རབ་ཕར་ཕྱིན་གྱི། །དགོངས་པ་ཡིན་ཞེས་ཀུན་མཁྱེན་རྗེ། །བསོད་ནམས་སེང་གེས་དཔྱིས་ཕྱིན་པར། ། གསུངས་པ་བླ་ན་མ་མཆིས་པར། །བློ་ལྡན་དག་གིས་གོ་དགོས་སོ། །བཅུ་པ་ཆོས་ཀྱི་སྤྲིན་ཐོབ་ཚེ། །རྫོགས་པའི་སངས་རྒྱས་ཐམས་ཅད་ཀྱི། །ཡེ་ཤེས་ཆེན་པོའི་འོད་ཟེར་གྱིས། །མངོན་པར་དབང་བསྐུར་ལེགས་ཐོབ་ཅིང་། ། ཡེ་ཤེས་ཕ་རོལ་ཕྱིན་པ་ལ། །ལྷག་པར་སྤྱོད་ནས་གདུལ་བྱ་རྣམས། །དགེ་བའི་ལོ་ཏོག་བསྐྱེད་པའི་ཕྱིར། །ཆུ་འཛིན་ཆེན་པོ་འཁྲིགས་པ་ལྟར། །འབད་མེད་ལྷུན་གྲུབ་ཆོས་ཀྱི་ཆར། །རྒྱུན་ཆད་མེད་པར་འབེབས་མཛད་པའི། ། ~69~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འཕྲིན་ལས་ཕུན་སུམ་ཚོགས་པ་ཡི། །ཡོན་ཏན་མཆོག་ལ་དབང་ཐོབ་བོ། །འབྲས་བུ་སངས་རྒྱས་ས་བཤད་པར། །
འདི་ལ་བྱང་ཆུབ་བརྙེས་པའི་ཚུལ། བརྙེས་བྱ་སྐུའི་རྣམ་གཞག་དུས་ཀྱི་སྒོ་ནས་མཆོག་ཏུ་བསྔགས་དང་གསུམ་རིམ་པར་སྟོན་པ། བྱང་ཆུབ་
དམ་པ་བརྙེས་ཚུལ་ནི། །སངས་རྒྱས་ས་མྱུར་ཐོབ་མཁྱེན་ནས། ། གོང་གི་སེམས་ཙམ་སངས་རྒྱས་ཡོན་ཏན་བཤད་པའི་
སྐབས་གསལ་ སྟོབས་བཅུ་བསྐྱེད་ཕྱིར་སངས་རྒྱས་ཀྱི། །ས་ལ་འབད་པ་བརྩམས་འགྱུར་ཞིང་། །འབད་དེའི་
འབྲས་བུ་འོག་མིན་དུ། །སངས་རྒྱས་གོ་འཕང་མཆོག་ཞི་བ། །ཡོན་ཏན་མཐར་ཐུག་བརྙེས་པའོ། །
བརྙེས་བྱའི་སྐུ་ཡི་རྣམ་གཞག་ནི། །སྐུ་གསུམ་ཡོན་ཏན་བཅས་བཤད་པར། །ཤེས་ དང་པོ་སྐུ་གསུམ་བཤད་པ་
བྱའི་བུད་ཤིང་བསྲེག་ནས་ནི། །སྐྱེ་འགག་སོགས་ཀྱི་སྤྲོས་པ་དང་། །བྲལ་བའི་སྐྱེ་མེད་མངོན་གྱུར་པ། །ཞི་བ་
འདིར་བསྟན་ཆོས་སྐུ་ཡི། །ངོ་བོ་ཆོས་སྐུ་དེ་ཉིད་ཀྱི། །གཟུགས་ཀྱི་སྒོ་ནས་དཔག་བསམ་གྱི། །ཤིང་ལྟར་མཚན་དཔེ་གསལ་བར་སྣང་། །མཛད་པའི་ཁྱད་པར་ཡིད་བཞིན་གྱི། །ནོར་བུ་བཞིན་དུ་རྣམ་པར་ནི། །མི་རྟོག་ཐེག་ཆེན་ཆོས་སྟོན་དང་། །སྐུ་ཚེ་
སྐུ་ཚེའི་ཁྱད་པར་ འཁོར་བ་ཇི་སྲིད་བཞུགས། །གདུལ་བྱའི་ ཁྱད་པར་སྤྲོས་བྲལ་མངོན་
གྱུར་པའི། །བྱང་སེམས་འཕགས་པ་ཁོ་ན་ལ། །སྣང་བའི་སྐུར་བསྟན་ལོངས་སྤྱོད་རྫོགས། །དེ་ལྟའི་ཆོས་སྐུ་ལོངས་སྐུ་ནི། །ཇི་ལྟར་རིགས་པའི་མཐུ་ལས་ནི། །དང་པོ་རང་གི་ཐུགས་བསྐྱེད་དང་། །ཚོགས་བསགས་པ་དང་དེ་དག་སྐབས། །སངས་རྒྱས་འཁོར་དང་བཅས་པ་དང་། །གཞན་ཡང་དུས་གསུམ་སངས་རྒྱས་ཀྱི། །ཐུགས་བསྐྱེད་ནས་ནི་བྱང་ཆུབ་བར། །མཛད་སྤྱོད་ཐམས་ཅད་བ་སྤུ་ཡི། །ཁུང་བུར་དུས་གཅིག་གསལ་སྣང་བའི། །སྐུ་རྣམས་རྒྱུད་མཐུན་གྱི་སྐུ་ཡིན། །དེ་ཉིད་སྐུ་གསུམ་གང་ཞེ་ན། །ལོངས་སྐུའི་ཁོང་དུ་བསྡུ་དགོས་ཙམ། །
གཉིས་པ་
བརྟེན་པ་ཡོན་ཏན་བཤད་པ་་་་་་ ཡོན་ཏན་བཞེད་པ་ཙམ་གྱིས་ཀྱང་། །མངའ་དབང་བསྒྱུར་བའི་ཡོན་ཏན་ནི། །ཕྲ་རབ་
རྡུལ་གཅིག་གོ་སར་ཡང་། །ནམ་མཁའི་མཐའ་ཡས་འཇིག་རྟེན་བསྟན། །དེ་ཉིད་ཆེ་ཆུང་མི་འགྱུར་དང་། །སྐད་ཅིག་དུས་ལའང་སྤྱོད་པ་ནི།
 །མཛད་ཕྲིན།  སྣ་ཚོགས་འཛམ་གླིང་མ་ལུས་པའི། །ཕྲ་རབ་རྡུལ་གྲངས་ཇི་སྙེད་དུ། །
ཡོད་པས་ལྷག་པར་སྟོན་ནུས་པ། །སྔར་བཤད་སྐུ་གསུམ་ཡོན་ཏན་ཡིན། །མཁྱེན་པའི་ཡོན་ཏན་སྟོབས་བཅུ་ནི། ། སེམས་ཙམ་འབྲས་བུའི་སྐབས་བཤད་ཟིན། །སྤྲུལ་སྐུ་ཕྲིན་ལས་བཅས་བཤད་པར། །དེ་ལྟར་སྐུ་གསུམ་བརྙེས་ཟིན་ནས། །སླར་ཡང་བཅོམ་ལྡན་འདས་ཀྱིས་ནི། །མཛད་པ་རྣམ་པ་བཅུ་གཉིས་ཀྱིས། །རིགས་ཅན་གསུམ་ལ་རང་སྐལ་དང་། །མཚམས་པར་མངོན་མཐོ་ལྷ་མི་ཡི། །བདེ་བ་ངེས་ལེགས་མྱང་འདས་གསུམ། །ཅི་རིགས་པ་ལ་འགོད་པར་མཛད། །
མཐར་ཐུག་ཐེག་པ་གསུམ་བསྟན་པ། །ཡིན་ནམ་ཞེ་ན་མཐར་ཐུག་ནི། །ཐེག་པ་གཅིག་ཉིད་ཁོ་ན་སྟེ། ། ~70~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སློབ་དཔོན་དཔལ་ལྡན་ཟླ་བ་ཡི། །གང་ཕྱིར་དེ་ལྟར་ཁོ་ན་ཉིད། །གཅིག་ཡིན་ཡུལ་ཅན་ཡེ་ཤེས་ནི། །ཐ་མི་དད་
ཕྱིར་ཐེག་པ་གཅིག །ཞེས་གསུང་ཐེག་དང་ལམ་མྱང་འདས། །ཡིན་ན་མཐར་ཐུག་སངས་རྒྱས་ཀྱི། ། ཉན་རང་གི་
ལྷག་མེད་མྱང་འདས་ཐོབ་ཀྱང་སངས་རྒྱས་ཀྱི་མྱང་འདས་མ་ཡིན་ཏེ་ མྱང་འདས་ཡིན་པས་ཁྱབ་པར་གསུངས། །ཐེག་གསུམ་
བསྟན་པའི་དགོས་པ་ནི། །མཐར་ཐུག་ཐེག་པ་ཆེ་ཁོ་ན། །ཡིན་ནམ་གནས་སྐབས་ཐེག་གསུམ་དུ། །བསྟན་པའི་དགོངས་པ་ཅི་ཞེ་ན། །སྙིགས་མ་ལྔ་བདོའི་སེམས་ཅན་རྣམས། །ཉོན་མོངས་ཤས་ཆེ་སངས་རྒྱས་པར། །ཐེག་ཆེན་ལམ་ལ་བཀྲི་མི་གཏུབ། །ཐུགས་རྗེ་ཡལ་བར་འདོར་མི་སྲིད། །དེས་ན་རེ་ཞིག་འཁོར་བའི་སྐྱོན། །ཉེས་དམིགས་བཤད་ནས་རང་གཅིག་པུ། །ཐར་པ་ཙམ་བཀོད་ངལ་སེམས་ཕྱིར། །གདུལ་བྱའི་བློ་ཚོད་དང་བསྟུན་ནོ༑ ༑
གསུམ་པ་དུས་ཀྱི་སྒོ་ནས་མཆོག་ཏུ་བསྔགས་པ་ དུས་ཀྱི་སྒོ་ནས་མཆོག་ཏུ་ནི། །བསྔགས་ལ་ཐོག་མར་བྱང་ཆུབ་
མཆོག །བརྙེས་དུས་ཐོག་མ་གང་ཞེ་ན། ། ཐོག་མར་བྱང་ཆུབ་དམ་པ་བསྙེས་པའི་དུས། ཐ་མར་འགྲོ་བའི་དོན་ལ་བཞུགས་པའི་
དུས་དང་གཉིས་ལས། དང་པོ། བཅོམ་ལྡན་འདས་སངས་རྒྱས་པའི་དུས་ཀྱི་ཐོག་མ་གང་ཞེ་ན་ འཇིག་རྟེན་ཁམས་ནི་ཡོད་དོ་ཅོག །
རྡུལ་ཕྲན་ཕྲ་རབ་ཇི་སྙེད་པ། །དེ་གྲངས་སྙེད་པའི་བསྐལ་པ་བཟང་། །དེ་རྙེད་ཚེ་ན་སངས་རྒྱས་སོ། །
དེ་སྐད་འཇམ་དཔལ་མཚན་བརྗོད་ལས། །སངས་རྒྱས་ཐོག་མ་ཐ་མ་མེད། །དང་པོའི་སངས་རྒྱུ་མེད་པ། །
ཡེ་ཤེས་མིག་གཅིག་དྲི་མ་མེད། །སངས་རྒྱས་ལུས་བཅས་དེ་བཞིན་གཤེགས། །འགྲོ་བའི་མར་མེ་ཡེ་ཤེས་སྒྲོན། ། ཞེས་གསུང་ཐོག་མ་མེད་པ་ཡི། །སངས་རྒྱས་དེ་ལ་དགོངས་པ་ཡིན། །མཁའ་ཁྱབ་འཇིག་རྟེན་ཁམས་མཐའ་ཡས། །དེ་རྡུལ་ཕྲ་རབ་མཐའ་ཡས་དང་། །དེ་སྙེད་བསྐལ་པ་བགྲང་ཡས་པར། །ཐོག་མ་མེད་ནས་སངས་རྒྱས་བཤད། །གསར་དུ་སངས་རྒྱས་དེ་ལྟར་མིན། །ལམ་ལ་འབད་པས་དེ་ཡི་རིགས།
ཉན་ཐོས་ཀྱི་ཤཱཀྱ་ཐུབ་པ་སོ་སྐྱེའི་གང་
ཟག་ཞིག་གསར་དུ་སངས་རྒྱས་པར་འདོད། །ཐེག་ཆེན་ལ་ཤཱཀྱ་ཐུབ་པ་གདོད་ནས་སངས་རྒྱས་ཟིན། དེ་ཡི་ཚད་བཟུང་དུ་མེད། དེ་བཞིན་
དུ་ཚོགས་བསགས་པའི་དུས་ཚད་དང་། མཐར་སངས་རྒྱས་པའི་དུས་ཀྱང་ཚད་བཟུང་མེད་པས་བསམ་མི་ཁྱབ་ལ་བཞག །འོན་ཀྱང་གདུལ་
བྱ་ཁ་དྲང་པའི་ཕྱིར་སླར་ཡང་སངས་རྒྱས་པའི་ཚུལ་བསྟན་པའི་དུས་ཀྱི་རྣམ་གཞག་མཛད།  །སངས་རྒྱས་ཐོབ་པ་ལྟ་བུ་ཡི། །དུས་
ཀྱི་ཐོག་མའི་ཚད་ངེས་ཕྱིར། །དེས་ན་ཐོག་མར་བྱང་ཆུབ་མཆོག །བརྙེས་པའི་དུས་ལ་ཚད་འདས་པས། །སྒོ་
ནས་མཆོག་ཏུ་བསྔགས་པའོ། །དེ་ལྟར་དེ་བཞིན་གཤེགས་པ་ནི། ། གཉིས་པ་སངས་རྒྱས་ནས་དུས་ཅི་ཙམ་བཞུགས་་་་་་
དུས་ནི་ཇི་ཙམ་བཞུགས་ཞེ་ན། །བཅོམ་ལྡན་འདས་ཀྱི་ཐབས་ཤེས་རབ། །ཟུང་འཇུག་ཡོན་ཏན་ཁྱད་པར་ཅན། ། མཐུ་ལས་མ་འོངས་དུས་ཀྱི་མཐའ། །མི་མངོན་ཇི་སྲིད་སེམས་ཅན་རྣམས། །སངས་རྒྱས་ས་ལ་བཀོད་པའི་བར། ། ཇི་སྲིད་ནམ་མཁའ་མ་ཞིག་བར། །གཞན་དོན་ཕྲིན་ལས་མཛད་ཅིང་བཞུགས། །འགྲོ་དོན་རྒྱུན་ཆད་མེད་པ་ཡི། ། ~71~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཛད་པ་མཆོག་ལ་བསྔགས་པའོ། །
དེ་ལྟར་དབུ་མའི་གྲུབ་པའི་མཐའ། །ཞིབ་པར་རྒྱལ་བས་ལུང་བསྟན་པ། །འཕགས་མཆོག་ཀླུ་སྒྲུབ་
ཞབས་དང་ནི། །སློབ་དཔོན་ཨཱརྻ་དེ་ཝ་དང་། །དཔལ་ལྡན་ཟླ་བ་ལ་སོགས་པའི། །བསྟན་བཅོས་དགོངས་
འགྲེལ་ལས་ཤེས་བྱ།།   །།
དེ་དག་གི་ནི་རྒྱུ་ཕར་ཕྱིན། །ཐེག་པའི་རྣམ་གཞག་བཤད་ཟིན་ནས། །འབྲས་བུ་གསང་སྔགས་རྡོ་རྗེ་ཡི། །
ཐེག་པའི་རྣམ་གཞག་ཅུང་སྨོས་ན། །མདོ་ལས་ཁྱད་པར་འཕགས་ཚུལ་ནི། །བསྟན་བཅོས་ཚུལ་གསུམ་སྒྲོན་མེ་ལས། །དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་པོའི་དབང་བྱས་ནས། །སྔགས་ཀྱི་ཐེག་པ་ཁྱད་པར་འཕགས། །གསུང་ལྟར་ཕར་ཕྱིན་ཐེག་པ་དང་། །རྡོ་རྗེ་ཐེག་པ་གཉིས་
ཐོབ་བྱ་
སངས་རྒྱས་ ཀྱི་གོ་འཕང་ ། །ཀུན་སློང་བྱང་ཆུབ་སེམས་དང་ནི། །རྟོག་བྱ་སྤྲོས་བྲལ་རྟོགས་པ་ལ། །ཁྱད་པར་མེད་
ཀྱང་རྟོགས་ཚུལ་ལ། །ཕར་ཕྱིན་ཐེག་པ་སོ་སྐྱེའི་སྐབས། །ཆོས་ཉིད་དཔེ་ཡི་ཚུལ་མངོན་གསུམ། །མཐོང་བའི་ཡེ་ཤེས་སྐྱེ་བ་མེད། །རྡོ་རྗེ་ཐེག་པར་ཐབས་ཟབ་མོའི། མཚོན་བྱེད་དཔེ་ཡི་ཡེ་ཤེས་སུ། །མངོན་གསུམ་སྤྲོས་ནུས་ཁྱད་པར་འཕགས། །སྒྲུབ་ཚུལ་ཕར་ཕྱིན་ཐེག་པ་ལས། །ཇི་སྐད་བཤད་སྟེང་ཐབས་ཀྱི་རྒྱུད། །མངོན་པར་རྟོགས་པ་བཅུ་གཅིག་སོགས།
 །དབང་། བསྐྱེད་རིམ། རྫོགས་རིམ། སྤྱོད་པ། ཉེ་རྒྱུ། བཟླས་པ། གཏོར་མ། སྦྱིན་སྲེག རབ་གནས།
ལས་ཚོགས། དམ་ཚིག ཐབས་ཚུལ་བསམ་གྱིས་མི་ཁྱབ་འཕགས། །
ཕར་ཕྱིན་ཐེག་པར་དཀའ་བ་ནི། །དུ་མ་སྤྱད་དགོས་རྡོ་རྗེ་ཡི། །ཐེག་པར་འདོད་ཡོན་ལམ་ཁྱེར་གྱི། །
སྤྱོད་པར་བདེ་ཞིང་ཚེགས་ཆུང་བའི། །འབྲས་བུ་བདེ་བ་ཆེ་ཐོབ་འཕགས། །ཕར་ཕྱིན་འབྲས་བུ་ཐོབ་པ་ལ། ། བསྐལ་
པ་གྲངས་མདོ་སུམ་ཅུ་རྩ་གསུམ་ འགོར་ཞིང་ཇི་མྱུར་ཡང་། །གྲངས་མེད་གསུམ་འགོར་རྡོ་རྗེ་ཡི། །ཐེག་པར་
སངས་རྒྱས་སྒྲུབ་པ་ལ། །གང་ཟག་དབང་པོའི་ཁྱད་པར་གྱི། །ཚེ་ ་རབ་འདི་་འབྲིང་བར་དོ་སྐྱེ་བ་ ཐ་མ་བདུན། །ཐ་
མས་ཤིན་ཏུ་སྐྱེ་བ་བཅུ་དྲུག་ན། །རྡོ་རྗེ་འཆང་གི་གོ་འཕང་ནི། །མངོན་དུ་བྱེད་ནུས་ཁྱད་པར་འཕགས།  །གསང་
སྔགས་པ་རང་བཞིན་གྱི་དབང་པོ་རྣོ་བས། དེ་ལྟའི་སྔགས་ལུགས་དངོས་བཤད་པར། །རྒྱུད་སྡེའི་དབྱེ་བ་མཐའ་ཡས་
ཀྱང་། །སློབ་དཔོན་རྣལ་འབྱོར་དབང་ཕྱུག་གིས། །རྡོ་རྗེ་གུར་གྱི་རྗེས་འབྲང་ནས། །རྒྱུད་སྡེ་བཞིར་བཤད་ལྟར་འཆད་ན། །ཕྱི་ཡི་ལུས་ངག་བྱ་བ་ཁྲུས། །གཙང་སྦྲ་གཙོར་སྟོན་བྱ་རྒྱུད་ལ། །གསང་བ་སྤྱི་རྒྱུད་ལེགས་གྲུབ་དང་། ། དཔུང་བཟང་བསམ་གཏན་ཕྱི་མ་སྟེ། །སྤྱི་ཡི་རྒྱུད་ཆེན་བཞི་ཞེས་གྲགས། །སོ་སོའི་རྒྱུད་ལ་རྡོ་རྗེ
་འི་རིགས་དང་། །
པདྨ་ནོར་བུ་ལྔ་རྩེན་ལས། །འཇིག་རྟེན་རིགས་ཏེ་སྒོ་དྲུག་ཡོད། །ནང་གསེས་དབྱེ་བ་མཐའ་ཡས་སོ། །སྒྲུབ་ཚུལ་~72~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བྱ་རྒྱུད་རང་རྐང་ལ། །རང་ཉིད་ཐ་མལ་ང་རྒྱལ་གནས། །མདུན་གྱི་བྲིས་ལྷར་བསྒོམ་པ་ཡི། །ཐུགས་ཀའི་སྔགས་
ཕྲེང་ལས་འོད་ཀྱི། །སྤྲོ་བསྡུའི་སངས་རྒྱས་བྱང་སེམས་ཀྱི། །བྱིན་རླབས་བསྡུས་ནས་སྔགས་བཟླ་ཞིང་། །ཀུན་སྤྱོད་གཙོ་བོ་དཀའ་ཐུབ་དང་། །གཙང་སྦྲར་གནས་ནས་ལྷག་པའི་ལྷར། །རྗེ་དཔོན་ལྟ་བུའི་དངོས་གྲུབ་ལེན། །
སྒྲུབ་ཐབས་ཚད་ལྡན་འགའ་ཞིག་ལ། །བྱ་རྒྱུད་ལྷ་ལ་བདག་བསྐྱེད་ཀྱི། །སྒྲུབ་ཐབས་ཡོད་རྣམས་རྣལ་
འབྱོར་གྱི། །རྒྱུད་ལ་སོགས་ལྟར་བཀྲལ་བའོ། །དེ་བཞིན་སྨིན་བྱེད་དབང་ལ་ནི། །ཆུ་དང་ཅོད་པན་ཁོ་ནར་ངེས། ། སྔགས་ཀྱི་བཟླས་ལུང་བཀྲུ་བྱབ་སྲུང་། །རིན་ཆེན་སྣ་བདུན་རྫས་བརྒྱད་རྣམས། །བྱིན་རླབས་དབང་གི་མིང་བཏགས་ཡིན། །བྱ་རྒྱུད་རྡོ་རྗེ་སློབ་དཔོན་དབང་། །ཆུ་དང་ཅོད་པན་ཁོ་ནར་ངེས། །དབང་བཞི་རིམ་གཉིས་མེད་པར་བཞེད། །འོ་ན་རྒྱུད་སྡེ་འོག་མའི་སྐབས། །བྲིས་སྐུ་ལྷ་རུ་བསྒོམ་པ་དེ། །ཀུན་རྫོབ་སྣང་བ་ལྷར་བསྒོམ་པ། ། འགྱུར་རོ་ཞེས་ན་གནད་མི་འདྲ། །བྲིས་འབུར་སྐུ་རྟེན་རབ་གནས་ཅན། །ལྷར་བསྒོམ་ཕྱག་མཆོད་ཕུལ་བ་ཡིས། ། བསོད་ནམས་ཚོགས་རྫོགས་དགོས་པ་ཡོད། །དེ་ནི་ལྷར་བསྒོམ་ཐབས་མཁས་ཀྱི། །ཁྱད་པར་ཡིན་ལ་ཀུན་རྫོབ་ཀྱི༑ ༑སྣང་བ་གཞན་ལ་དགོས་ཁྱད་མེད། །བྱ་བའི་རྒྱུད་ལ་བདག་ལྷར་བསྐྱེད། །དེ་ལ་བསྙུང་གནས་མི་རུང་སྟེ། ། རང་ལྷར་བསྐྱེད་ནས་བརྙས་ན་སྡིག །མཆོད་ན་བསོད་ནམས་ཐོབ་འགྱུར་བར། །བྲིས་སྐུ་ལྷར་བསྒོམ་པ་ཉིད་ལེགས། །སྤྱོད་པའི་རྒྱུད་ལ་ལུས་ངག་གི །བྱ་བ་ནང་གི་ཏིང་འཛིན་གཉིས། །ཆ་མཉམ་སྟོན་པས་སྤྱོད་རྒྱུད་གྲགས། །དེ་ལ་རྣམ་སྣང་མངོན་བྱང་དང་། །ཁྲོ་བོ་ཁམས་གསུམ་རྣམ་རྒྱལ་སོགས། །སྒྲུབ་ཚུལ་བྲིས་སྐུ་རང་གཉིས་ཀར། །ལྷར་བསྒོམ་ཡེ་ཤེས་འཁོར་ལོ་ནི། །སྤྱན་དྲངས་ཙམ་ལས་མི་བསྟིམ་པར། །གྲོགས་པོ་ཕན་ཚུན་ཕན་འདོགས་པའི། །ཚུལ་གྱིས་དངོས་གྲུབ་ལེན་པའོ། །དེ་ཡི་སྨིན་བྱེད་ཆུ་ཅོད་པན། །རྡོ་རྗེ་དྲིལ་བུ་མིང་དབང་ལྔ། ། རྣལ་འབྱོར་རྒྱུད་ཞེས་ནང་གི་ནི། །ཏིང་ངེ་འཛིན་ལ་གཙོ་བོར་སྟོན། །དེ་ལས་རྩ་བཤད་ཆ་མཐུན་རྒྱུ། །གསུམ་སྡེ་དེ་ཉིད་འདུས་པ་དང་། །ངན་སོང་སྦྱོང་རྒྱུད་ལ་སོགས་སོ། །
ལྷ་ཡི་སྒྲུབ་ཚུལ་ཕྱི་རོལ་གྱི། །བྲིས་སྐུ་ལྷ་བསྐྱེད་ལ་དམིགས་པའི། །རྐྱེན་ཙམ་བྱས་ནས་གཙོ་བོ་ནི། །
རང་ཉིད་དམ་ཚིག་སེམས་པར་བསྐྱེད། །ཡེ་ཤེས་འཁོར་ལོ་སྤྱན་འདྲེན་བསྟིམ། །ཕྱག་རྒྱ་མ་བཀྲོལ་དེ་སྲིད་བཞུགས། །དངོས་གྲུབ་ལེན་ཅིང་བཀྲོལ་ནས་གཤེགས། །དམ་ཚིག་སེམས་པའི་ང་རྒྱལ་གྱིས། །ཐུན་མཚམས་བྱ་བ་རྣམ་སྒྲུབ་པ། །སྨིན་བྱེད་དབང་ལ་ཆུ་ཅོད་པན། །རྡོར་དྲིལ་མིང་དང་དེ་ཡི་སྟེང་། །ཕྱིར་མི་ལྡོག་པ་འཁོར་ལོའི་དབང་། །སློབ་དཔོན་གྱི་ནི་དབང་ཞེས་གྲགས། །རྣལ་འབྱོར་བླ་ན་མེད་པ་ནི། །ཏིང་འཛིན་ཁྱད་པར་བླ་ན་འཕགས། །ཐབས་ཀྱི་ཆ་ནས་གཙོར་སྟོན་པ། །ཕ་རྒྱུད་གསང་བ་འདུས་པ་སྟེ། །འཕགས་པ་ཀླུ་སྒྲུབ་ཡབ་སྲས་~73~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཀྱིས། །བཀྲལ་བ་མི་བསྐྱོད་རྡོ་རྗེ་དང་། །སློབ་དཔོན་སངས་རྒྱས་ཡེ་ཤེས་ཀྱིས། །བཀྲལ་བ་འཇམ་པའི་རྡོ་རྗེར་
གྲགས། །བོད་དུ་འགོས་ལོ་ལྷས་བཙས་དང་། །མར་པ་ཆོས་ཀྱི་བློ་གྲོས་དང་། །གཉེན་ལོ་ཆེན་པོ་སོགས་ཀྱིས་སྤེལ། །གསང་འདུས་སྤྱན་རས་གཟིགས་ཞེས་པ། །ཇོ་བོ་ཆེན་པོས་བཀྲལ་བའོ། །འཇམ་དཔལ་གཤིན་རྗེ་གཤེད་ཀྱི་སྐོར། །རྭ་ཆེན་ལོ་ཙཱ་སྐྱོ་འོད་འབྱུང་། །ཞང་པ་ཤེས་རབ་བླ་མ་དང་། །ཆག་ལོ་གློ་བོ་ལོ་ཙཱ་བ། །ཤེས་རབ་རིན་ཆེན་སོགས་ལས་འཕེལ། །མ་རྒྱུད་འཁོར་ལོ་བདེ་མཆོག་ནི། །རྒྱ་གར་སློབ་དཔོན་དྲིལ་བུ་པ། །ལཱུ་ཧི་པ་དང་ནག་པོ་པས། །བཀྲལ་བའི་ལུགས་གསུམ་གཙོ་བོ་དང་། །
གཞན་ཡང་སློབ་དཔོན་ལ་བ་པ། །མཻ་ཏྲིའི་བཅུ་གསུམ་མ་གཉིས་དང་། །བདེ་མཆོག་མཁའ་འགྲོ་རྒྱ་མཚོ་
དང་། །རྡོ་རྗེ་མཁའ་འགྲོ་སྡོམ་འབྱུང་དང་། །སྦྱོང་བའི་ཡོན་ཏན་བོང་ཞལ་སོགས། །མང་མོད་བོད་དུ་མལ་ལོ་ཙཱ། ། རྗེ་བཙུན་ས་སྐྱ་པ་ཡབ་སྲས། །ངོར་ཆེན་བརྒྱུད་འཛིན་བཅས་ལས་དར། །གཉིས་མེད་རྒྱུད་ཀྱི་གཙོ་བོ་ནི། །སྙིང་པོ་ཀྱེ་ཡི་རྡོ་རྗེ་ལ། །རྣལ་འབྱོར་དབང་ཕྱུག་བིརྺ་པས། །བཀྲལ་བའི་མན་ངག་ལུགས་དང་ནི། །དེ་བཞིན་ཌོམྦྷི་ཧེ་རུ་ཀ །མཚོ་སྐྱེས་རྡོ་རྗེ་ནག་པོ་པས། །བཀྲལ་བའི་བཀའ་བབ་རྣམ་པ་བཞི། །འཕགས་པའི་ཡུལ་ན་ཡོངས་སུ་གྲགས། །བོད་དུ་ཀྱཻ་ཡི་རྡོ་རྗེ་ཡི། །སྨིན་གྲོལ་གདམས་པ་རྒྱུད་རྒྱ་གཞུང་། །བཤད་བཀའ་མ་ལུས་ཡོངས་རྫོགས་ནི༑ ༑འབྲོག་མི་ལོ་ཙཱ་བ་ཆེན་པོ། །ཤཱཀྱ་ཡེ་ཤེས་མ་དྲོས་པའི། །མཚོ་ལས་ཆུ་བོ་བཞི་ལྟ་བུའི། །འཁོན་སྟོན་དཀོན་མཆོག་རྒྱལ་པོ་དང་། །སེ་སྟོན་ཀུན་རིག་མངའ་རིས་པ། །གསལ་བའི་སྙིང་པོ་མཆིམས་ལོ་ཙཱ། །བཞིས་བླང་ཡུར་བ་ལྟ་བུ་ཡི། །སྒྱི་ཆུ་དགྲ་ལྷ་འབར་དང་ནི། །ཞང་སྟོན་ཆོས་འབར་གཉིས་ཀྱིས་དྲངས། །གངས་རིའི་ལྗོངས་འདིར་ཡོངས་རྫོགས་ཀྱི། །བསྟན་པའི་བདག་པོ་ས་སྐྱ་པ། །ཡབ་སྲས་སློབ་བརྒྱུད་བཅས་པ་ལ། །བརྒྱུད་དེ་དར་ཞིང་རྒྱས་པའོ། །དམ་པ་དང་པོ་ཡི་སངས་རྒྱས། །དུས་ཀྱི་འཁོར་ལོ་རྒྱ་གར་དུ། །ཙི་ལུ་པ་དང་དུས་ཞབས་པ། ། ཆེ་ཆུང་སོགས་ཀྱིས་རྒྱས་པར་སྤེལ། བོད་དུ་ཁ་ཆེ་ཟླ་བ་མགོན། །འབྲོ་ལོ་རྭ་ལོ་ཆོས་རབ་སོགས། །བརྒྱུད་དེ་བུ་སྟོན་ཐམས་ཅད་མཁྱེན། །བརྒྱུད་པར་བཅས་པ་སོགས་ལས་འཕེལ། །བླ་མེད་ལྷ་ཡི་སྒྲུབ་ཚུལ་ནི། །རང་ཉིད་དམ་ཚིག་སེམས་པར་བསྐྱེད། །ཡེ་ཤེས་འཁོར་ལོ་བསྟིམ་ནས་ནི། །ནམ་ཡང་མི་འབྲལ་ཐ་མལ་གྱི། །འཇུག་པའི་སྣང་གྲགས་ཆོས་ཐམས་ཅད། །ལྷ་བསྒོམ་དེ་བཞིན་ཉིད་དག་པ། །ལྷ་ནི་སོ་སོའི་དག་པ་དང་། །དེ་བཞིན་རང་རིག་དག་པ་ནི། །གསུམ་ལས་ནམ་ཡང་མི་གཡོ་བའི། །སྒོ་ནས་དངོས་གྲུབ་ལེན་པ་ཡིན། །འདི་ཡི་སྨིན་བྱེད་དབང་བཞི་དང་། །གྲོལ་བྱེད་ལམ་ནི་རིམ་གཉིས་ལས། །བརྟེན་ནས་གཏན་བདེ་ཕྱག་རྒྱ་ཆེ། །མཆོག་གི་དངོས་གྲུབ་ཚེ་གཅིག་ལ། །འགྲུབ་པའི་ཐབས་མཁས་ཁྱད་པར་གྱི། །ལེགས་ཚོགས་ཕུལ་དུ་བྱུང་བའོ། །~74~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འཇམ་མགོན་ས་སྐྱ་པཎྜི་ཏས། །དབང་བཞི་དང་ནི་རིམ་པ་གཉིས། །རྣལ་འབྱོར་ཆེན་པོའི་ཁྱད་ཆོས་
ཡིན། །ཞེས་གསུངས་པ་དང་དེ་བཞིན་དུ། །སོ་ནམ་ཚུལ་བཞིན་བྱས་པ་ཡིས། །ལོ་ཏོག་རིམ་གྱིས་སྨིན་པ་ལྟར། །
ཕ་རོལ་ཕྱིན་པའི་ལམ་ཞུགས་ནས། །གྲངས་མེད་གསུམ་གྱིས་རྫོགས་སངས་རྒྱས། །སྔགས་ཀྱིས་བཏབ་པའི་ས་བོན་ནི། །ཉི་མ་གཅིག་ལ་ལོ་ཏོག་སྨིན། །རྡོ་རྗེ་ཐེག་པའི་ཐབས་ཤེས་ན། །ཚེ་འདི་ཉིད་ལ་སངས་རྒྱས་འགྲུབ། །
ཞུས་སོ།།
༈ གཏན་དུ་བདེ་བ་མཆོག་ཐོབ་ལམ། །སོ་ཐར་བྱང་སེམས་གསང་སྔགས་ཀྱི། །སྡོམ་གསུམ་བཀའ་
དྲིན་ལེགས་སྩོལ་མགོན། །མཁན་ཆེན་ཐམས་ཅད་མཁྱེན་པར་འདུད། །གྲུབ་མཐའ་བཞི་དང་རྒྱུད་སྡེ་བཞིའི། ། ཉམས་ལེན་སྙིང་པོར་དྲིལ་བ་ན། །དེ་དག་སྡོམ་པ་གསུམ་དུ་འདུས། །བདག་ཉིད་ཆེན་པོ་འཇམ་དཔལ་དབྱངས། །ས་སྐྱ་པཎྜི་ཏ་མཆོག་གིས། །ལེགས་གསུང་སྡོམ་གསུམ་རབ་དབྱེ་ཡི། །དགོངས་དོན་མདོར་བསྡུས་འདི་ལྟར་བཀོད། །ཐོག་མར་བསྟན་བཅོས་འདིའི་མཚན་དོན། །སྡོམ་པ་གསུམ་གྱི་རབ་དབྱེ་ཞེས། །སོ་ཐར་བྱང་སེམས་སྔགས་སྡོམ་གསུམ། །ལེན་པའི་ཆོ་ག་དེའི་བསླབ་བྱ། །མཐར་ཐུག་འབྲས་བུ་འབྱིན་ཚུལ་དང་། ། ཉམས་སུ་ལེན་པའི་གནད་སོ་སོའི། །འཁྲུལ་པ་བཀག་ནས་མ་འཁྲུལ་པ། །སྒྲུབ་པའི་རྣམ་དབྱེའི་གསུང་ཡིན་ནོ། ། སྡོམ་པ་གསུམ་གྱི་ཐ་སྙད་ནི། །རྒྱུད་ནི་རྡོ་རྗེ་རྩེ་མོ་ལས། །གསུང་དེ་སུམ་ལྡན་གྱི་རྒྱུད་ཀྱི།
 །གང་ཟག་གཅིག་གི་རྒྱུད་ལ།
སྡོམ་པ་གསུམ་ཡིན་སྔགས་སྡོམ་གཙོ། །སྐབས་འདིའི་སོ་བྱང་གཉིས་པོ་ནི། །སྔགས་ཀྱིས་རྩིས་ཀྱི་མ་ཟིན་པ། ། ཁོ་ན་ཡིན་པའི་རྣམ་དབྱེ་གཅེས། །མཆོད་བརྗོད་དང་པོ་རྩ་བ་ཡི།
 །བླ་མ་དམ་པ་སོགས་དང་མཆོད་བརྗོད་ཤླཽ་ཀ་གཅིག
བླ་མ་གྲུབ་གཉིས་མཆོག་སྦྱིན་པ། །རྡོ་རྗེ་ཐེག་པའི་དབང་བསྐུར་ནི། །ཡོངས་སུ་རྫོགས་པ་ཐོབ་པ་ཡི། །རྡོ་རྗེ་སློབ་དཔོན་སྐབས་འདི་རུ།
 །འདི་སྟག་ཚང་དང་། དགའ་གདོང་པས་བཤད་ཚུལ་འདྲ་མིན་བྱུང་། རང་ལུགས་བདག་ཉིད་ཆེན་པོར་
ཚངས་སྤྱོད་དགེ་བསྙེན་ལུགས་གཉིས་བྱང་སྡོམ་སྔགས་སྡོམ་སྩོལ་བ་སོགས་བཞེད། རྗེ་བཙུན་རིན་པོ་ཆེ་ཉིད་དོ། །དེ་ནས་མཆོད་
བརྗོད་ཚིག་ སྐྱོན་མེད་ཡོན་ཏན་སོགས། རྐང་གཉིས། །སྡོམ་གསུམ་བཅའ་བའི་སྟོན་པ་མཆོག །ཤཱཀྱ་སེང་གེར་ཕྱག་
འཚལ་མཛད། །དེ་ནས་ཚིག་རྐང་ དད་ལྡན་སངས་རྒྱས་སོགས། གཉིས་པོ་ནི། །བཤད་ཡུལ་བཤད་བྱའི་ཆོས་བསྟན་
པ༑ ༑དེ་ནས་ཚིག་ མཁས་རྣམས་དགའ་བའི་སོགས། བཞི་བཤད་ཚུལ་ལོ། །
དེ་ནས་ཚིག་ བདག་ནི་སངས་རྒྱས་བསྟན་པ་སོགས། བཞི་ཀུན་སློང་བསྟན། །སོ་སོར་ཐར་པའི་སྡོམ་པ་དང་། །
ཞེས་ནས་རྣམ་དབྱེ་བཤད་ཀྱི་ཉོན། །བར་འདི་བསྟན་བཅོས་མཆོག་གི་ལུས། །དོན་ཚན་བཅུ་གཅིག་གིས་འཁྲུལ་པ། །འགོག་ཅིང་མ་འཁྲུལ་བར་བསྒྲུབ་དོན། །སོ་སོར་ཐར་པའི་སྡོམ་པ་ལ། །ཞེས་ནས་སྐྱེས་བུ་དེ་ལ་ནི། ། ~75~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སྡེ་སྣོད་རྣམ་དབྱེ་མེད་པར་ཟད། །ཞེས་འདི་སོར་སྡོམ་ཉམས་ལེན་ལ། །འབྲི་གུང་པ་ཡི་སོར་སྡོམ་ལ། །ཇི་སྲིད་
འཚོ་སྒྲ་ལུས་དང་སེམས། །གཉིས་ཀར་དགོངས་ཞེས་ཟེར་བ་དང་། །དེ་ལ་སེམས་བསྐྱེད་ཀྱིས་མ་ཟིན། ། སོ་ཐར་
སྡོམ་པ་གཏོང་ཡང་དེས་ཟིན་པའི། །སྡོམ་པ་མི་བཏང་ཟེར་བ་བཀག །རང་ལུགས་ཉན་ཐོས་སོར་སྡོམ་ནི། ། རྣམ་པ་རིག་བྱེད་མ་ཡིན་པའི། །ལུས་ངག་ལས་ནི་སྐྱེ་བ་ཡི། །གཟུགས་ཅན་སྡོམ་པ་འཆི་ཚེ་གཏོང་། །དགེ་འབྲས་ཚེ་འཕོས་ནས་ཀྱང་འབྱུང་། །བྱང་ཆུབ་སེམས་དཔའི་སེམས་བསྐྱེད་ནི། །གཟུགས་ཅན་མ་ཡིན་སེམས་ལ་སྐྱེས། །ཇི་སྲིད་སེམས་ནི་མ་ཉམས་བར། །དེ་སྲིད་སྡོམ་པ་ཡོད་པར་བཞེད། །ལུང་རིགས་འཐད་ལྡན་མང་པོས་སྒྲུབ། །ལུས་ངག་སེམས་ལས་སྐྱེས་པ་གཉིས། །ལྡོག་ཚུལ་རྣམ་དབྱེ་དེ་ལྟར་མཛད། །བྱེ་བྲག་སྨྲ་བའི་བསྙེན་གནས་ནས། །ཡི་དམ་བསྒོམ་པ་བསོད་ནམས་ཆེ། །བར་འདིའི་བཀའ་གདམས་པ་ལ་ལས། །བསྙེན་གནས་འབུལ་དང་གཞན་ལ་འཆོལ། །ལྷ་བསྒོམ་ཐ་དད་ལོག་རྟོག་དགག །བྱེ་སྨྲས་བསྙེན་གནས་དགེ་སློང་ལས། །ལེན་ཅིང་གླིང་གསུམ་མི་ཁོ་ན། །མདོ་སྡེའི་བླང་ཡུལ་དགེ་བསྙེན་སོགས། །གང་རུང་ལས་བླང་གླིང་གསུམ་གྱི། །མི་དང་ཀླུ་
ཀླུ་གཞོན་ནུ་ཙམ་པ་ཀ་ དང་བཅས་ལ་སྐྱེས། ། ཉན་ཐོས་སྡེ་གཉིས་ ཆོ་ག་སྐྱབས་འགྲོའི་ཚུལ་གྱིས་
འབོགས། །དོན་ཞགས་རྟོགས་པར་བསྙེན་གནས་ནི། །རང་ཉིད་ཀྱིས་བླང་ཆོ་ག་ནི། །སེམས་བསྐྱེད་འདྲ་བའི་ཁྱད་པར་གསུང་། །བྱེ་བྲག་སྨྲ་བས་ཐོ་རངས་ཀྱི། །མཐའ་ནས་སང་གི་ཐོ་རངས་བར། །དེ་བཞིན་མདོ་སྡེ་པ་ཡིས་ཀྱང་། །ནམ་འདོད་ཚེ་ནས་སང་དེའི་བར། །སྲུང་བའི་ཉིན་ཞག་གཅིག་གིས་ཁྲིམས། །བླང་སྐྱེས་འབུལ་དང་འཆོལ་མི་དགོས། །
ལྷ་བསྒོམ་ཉན་ཐོས་གཞུང་ལུགས་ལ། །མ་བཤད་བྱས་ནའང་འགལ་བ་མེད། །
རྣམ་རྒྱལ་སྟོང་མཆོད་ལྟ་བུ་
གསོ་སྦྱོང་དང་འབྲེལ་གསང་སྔགས་ཀྱི། །ཡི་དམ་བསྒོམ་པ་བསོད་ནམས་འཕེལ། །ཐེག་པ་ཆེན་པོ་ལས་བྱུང་བའི། །ཞེས་ནས་སོ་ཐར་རིགས་བརྒྱད་པོ། །བྱང་སེམས་སོ་སོར་ཐར་པར་གྱུར། །ཞེས་བར་རང་ལུགས་ཐེག་ཆེན་གྱི། །སོ་ཐར་ཆོ་ག་ནུབ་མ་ནུབ། །སོགས་ཀྱི་དབྱེ་བ་སོ་སོ་རུ། །ཕྱེས་ནས་དེང་སང་ལག་ལེན་དུ། །དགོས་པའི་ཆོ་ག་དམིགས་བསལ་གསུང་། །བྱང་ཆུབ་སེམས་དཔའི་སོ་སོར་ཐར། །འབོག་ཆོག་ཡོད་མོད་ཕར་ཆེར་ནུབ། །གསོ་སྦྱོང་རང་གི་བླང་བ་སོགས། །ཆོ་གའི་ལག་ལེན་ཡོད་པར་གསུང་། །ད་ལྟའི་ཕྱག་ལེན་གནང་བ་ནི། ། བསམ་པ་བྱང་ཆུབ་སེམས་ཀྱིས་ཟིན། །ཆོ་ག་ཉན་ཐོས་ལུགས་བཞིན་མཛད། །བླང་བའི་སོ་ཐར་རིགས་བརྒྱད་པོ། ། བྱང་སེམས་སོ་ཐར་གྱུར་ཞེས་བཞེད། །
དེ་ནས་བྱང་ཆུབ་སེམས་དཔའ་ཡི། །སོ་ཐར་སོགས་ནས་ལུགས་གཉིས་པོ། །དེ་འདྲའི་རྣམ་དབྱེ་ཤེས་པར་~76~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བྱ༑ ༑ཞེས་པས་རང་ལུགས་ཐེག་ཆེན་གྱི། །སོ་ཐར་ལེན་པའི་ཆོ་ག་ལས། །འཕྲོས་ནས་བསླབ་བྱའི་ཁྱད་པར་
གསུང་། །བྱང་སེམས་སོ་ཐར་བསླབ་བྱ་ནི། །སྡིག་ཏོ་མི་དགེ་བ་ཡི་ཕྱོགས། །ཉན་ཐོས་བཞིན་སྲུང་རང་འདོད་ཀྱི༑ ༑དབེན་པའི་ལྟུང་བ་བྱང་སེམས་ཀྱི། །ལུགས་བཞིན་སྲུང་ནས་འཇིག་རྟེན་པ། །མ་དད་གྱུར་རྣམས་འབད་པས་སྲུང་། །འཇིག་རྟེན་ཐར་པའི་ལམ་འཇུག་པའི། །རྒྱུ་རུ་གྱུར་ན་ཐེག་པ་ཆེ། །སོ་སོར་ཐར་པ་ལ་ནི་གནང་། ། ཉན་ཐོས་སེམས་ཅན་དོན་ཡིན་ཡང་། །འདོད་པ་ཆེན་ལ་ལྟུང་བ་འབྱུང་། །ཐེག་ཆེན་བྱང་སེམས་གཞན་དོན་ཕྱིར། །འདོད་ཆེན་ལྟུང་བ་མེད་ཅེས་བཞེད། །ཐེག་ཆེན་སོ་སོར་ཐར་སོགས་ནས། །འབྲས་བུ་ཤི་ཡང་འབྱུང་གི་བར། །ཞར་བྱུང་གཏོར་ཚུལ་ཉན་ཐོས་ཀྱི། །ཆོ་ག་ལས་བླང་སྡོམ་པ་ཡི། །ལྡོག་པ་ཤི་བའི་ཚེ་ན་གཏོང་། །བྱང་ཆུབ་སེམས་ཀྱི་ལྡོག་པ་དང་། །དགེ་འབྲས་ཤི་ཡང་འབྱུང་བར་བཞེད། །ལས་འབྲས་སྐབས་ཀྱི་འཁྲུལ་བཀག་དོན། །དེས་ན་ལས་དང་རྣམ་སྨིན་གྱིས། །སོགས་ནས་ཉིད་དུ་གྱུར་བར་དོན། །ཐེག་པ་ཆེ་ཆུང་གཉིས་མཐུན་པར། །ལས་འབྲས་བླང་དོར་ཚུལ་བཞིན་དུ། །བྱེད་པ་སོ་ཐར་བསླབ་བྱའི་གཙོ། །ལས་ལ་དགེ་སྡིག་ལུང་མ་བསྟན། །ཡིན་ཅེས་རྒྱལ་བས་མདོ་ལས་གསུང་། །
དགེ་བ་ལེགས་པར་སྤྱད་པ་སྟེ། །རྣམ་སྨིན་བདེ་བ་སྐྱེད་པ་ཡིན། །སྡིག་པ་ཉེས་པར་སྤྱོད་པ་སྟེ། །རྣམ་སྨིན་
སྡུག་བསྔལ་སྐྱེད་པར་བྱེད། །བཏང་སྙོམས་གཉིས་ཀ་མ་ཡིན་པས། །རྣམ་པར་སྨིན་པའང་གཉིས་ཀ་མིན། །འདི་དག་བྱས་པའི་ལས་ཡིན་པས། །འདུས་བྱས་ཡིན་པར་ཤེས་པར་བྱ། །ཆོས་ཀྱི་དབྱིངས་ནི་འདུས་མ་བྱས། །ཡིན་པའི་ཕྱིར་ན་ལས་མ་ཡིན། །དེས་ན་དགེ་དང་སྡིག་པ་མིན། །ལས་ལ་ཐུབ་པས་རྣམ་གཉིས་གསུངས། །སེམས་པ་དང་ནི་བསམ་པའོ། །སེམས་པ་ཡིད་ཀྱི་ལས་ཡིན་ཏེ། །བསམ་པ་དེ་ནི་ལུས་ངག་གིའོ། །ཆོས་ཀྱི་དབྱིངས་ནི་གཉིས་ཀ་མིན། །དེ་ཕྱིར་དགེ་སྡིག་ལས་ལས་གྲོལ། །གཞན་ཡང་ལས་ལ་རྣམ་བཞི་གསུངས། །ལས་དཀར་རྣམ་སྨིན་དཀར་བ་དང་། །ལས་གནག་རྣམ་སྨིན་གནག་པ་དང་། །ལས་དཀར་རྣམ་སྨིན་གནག་པ་དང་། །ལས་གནག་རྣམ་སྨིན་དཀར་བའོ། །
བསམ་པ་དག་པའི་སྦྱིན་པ་སོགས། །གཉིས་ཀ་དཀར་བས་མཁས་པས་བྱ། ། བཟའ་བའི་དོན་དུ་
གསོད་པ་སོགས། །གཉིས་ཀ་གནག་པས་མཁས་པས་སྤང་། །མང་པོ་བསྐྱབས་ཕྱིར་གཅིག་གསོད་སོགས། ། ལས་གནག་རྣམ་སྨིན་དཀར་ན་བྱ། །གཞན་དོན་འབྱུང་ངེས་ལུང་རིགས་ཀྱིས། །གྱུར་ངེས་རང་འདོད་མ་འདྲེས་བྱ༑ ༑མ་བརྟགས་པ་དང་ཡིན་ཟོལ་སྤངས། །བསོད་ཕྱིར་སྦྱིན་པ་གཏང་ལ་སོགས། །ལས་དཀར་རྣམ་སྨིན་གནག་པ་སྤང་། །གཞན་ཡང་ལས་ལ་རྣམ་གཉིས་གསུངས། །འཕེན་བྱེད་ལས་དང་རྫོགས་བྱེད་ལས། །དེ་དག་~77~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དབྱེ་ན་མུ་བཞི་ཡོད། །འཕེན་བྱེད་དགེ་བས་འཕངས་པ་ལ། །རྫོགས་བྱེད་ཀྱང་ནི་དགེ་བ་དང་། །འཕེན་བྱེད་
སྡིག་པས་འཕངས་པ་ལ། །རྫོགས་བྱེད་ཀྱང་ནི་སྡིག་པ་དང་། །འཕེན་བྱེད་དགེ་ལ་རྫོགས་བྱེད་སྡིག །འཕེན་བྱེད་སྡིག་ལ་རྫོགས་བྱེད་དགེ །ལས་ཀྱིས་འཕངས་དང་འཕེན་ཞེས་པས། །སྐྱེ་བ་ཡིན་ཞིང་ལས་གཙོ་ཞེས། ། མཁན་ཆེན་ངག་དབང་ཆོས་གྲགས་གསུངས། །དེ་དག་དཔེར་བརྗོད་མདོར་བསྡུས་པ། །བཤད་པར་བྱ་ཡིས་ཡིད་ལ་ཟུངས། །མཐོ་རིས་གསུམ་པོ་འགྲུབ་པ་ནི། །དགེ་བའི་ལས་ཀྱིས་འཕེན་པ་ཡིན། །དེ་དག་བདེ་བ་འབྱུང་བ་ནི། །རྫོགས་བྱེད་དགེ་བས་འཕངས་པ་ཡིན། །ངན་སོང་གསུམ་དུ་སྐྱེ་བ་ནི། །འཕེན་བྱེད་སྡིག་པ་ཡིན་པར་གསུངས། །དེ་ཡི་སྡུག་བསྔལ་བྱེ་བྲག་ཀུན། །རྫོགས་བྱེད་ལས་ནི་སྡིག་པ་ཡིན། །མཐོ་རིས་དགེ་བས་འཕངས་མོད་ཀྱི། །དེ་ཡི་ནད་དང་གནོད་པ་ཀུན། །རྫོགས་བྱེད་སྡིག་པ་ཡིན་པར་གསུངས། །ངན་འགྲོའི་འཕེན་བྱེད་སྡིག་ཡིན་ཡང་། །དེ་ཡི་ལུས་སེམས་བདེ་བ་ཡིན། །གནས་སྐབས་དགེ་བས་འཕངས་པར་གསུངས། །གཞན་ཡང་གཅིག་ཏུ་དཀར་བ་དང་། །གཅིག་ཏུ་གནག་དང་འདྲེན་མའི་ལས། །རྣམ་པ་གསུམ་དུ་ཐུབ་པས་གསུངས། ། གཅིག་ཏུ་དཀར་བས་བདེ་བ་བསྐྱེད། །གཅིག་ཏུ་གནག་པས་སྡུག་བསྔལ་བསྐྱེད། །འདྲེན་མའི་ལས་ཀྱི་བདེ་བ་དང་། །སྡུག་བསྔལ་འདྲེན་མ་བསྐྱེད་པར་གསུངས། །ཞེས་པའི་དོན་འདི་དངོས་འགལ་ལ། །ལྷན་ཅིག་འདྲེས་པ་མི་འབྱུང་མོད། །ཀུན་སློང་གཙོ་ཆེའི་སྦྱོར་བ་ཡི། །འབྲས་དེ་སྔོན་མྱོང་ཀུན་སློང་གི །འབྲས་བུ་རྗེས་སུ་འབྱུང་བ་ཡིན། །འདི་འདྲའི་ལས་དང་རྣམ་སྨིན་གྱི། །རྣམ་པར་དབྱེ་བ་ཤེས་གྱུར་ན། །ད་བཟོད་ལས་ཀྱི་རྒྱུ་འབྲས་ལ། ། ཤིན་ཏུ་མཁས་པ་ཉིད་དུ་འགྱུར། །
བོད་ཀྱི་བླ་མ་ཞང་གཡུ་བྲག །སོགས་ཀྱིས་གཤིས་ལ་དགེ་སྡིག་ཡོད། །ཟེར་བའི་ལོག་རྟོག་བཀག་པ་ནི། །
མུ་སྟེགས་གྲངས་ཅན་པ་རྣམས་ཀྱིས། །ཞེས་ནས་དེ་ཉིད་རྒྱལ་སྲས་ཀྱི། །དགེ་བ་ཡིན་པར་ཤེས་པར་བྱ། །ཞེས་པའི་བར་དུ་ལུང་རིགས་ཀྱིས། །དགག་དང་སྒྲུབ་པའི་རིམ་པ་ནི། །འཁྲུལ་གཞི་རྡོ་རྗེ་རྒྱལ་མཚན་གྱི། །བསྔོ་བར་འགྲོ་ཀུན་དགེ་བ་ནི། །ཇི་སྙེད་ཡོད་ཅེས་ཚིག་སྒྲ་དང་། །མངོན་པར་དོན་དམ་དགེ་བ་ཞེས། །དེ་ལ་འཁྲིས་ཏེ་རང་བྱུང་གིས། །གྲུབ་འདོད་བདེ་གཤེགས་སྙིང་པོ་ཟེར། །རྒྱུ་ཡི་སྐབས་ནས་འབྲས་བུ་ནི། །གནས་པར་འདོད་པ་མུ་སྟེགས་ལུགས། །བདེ་གཤེགས་སྙིང་པོ་དེ་བཞིན་ཉིད། །ཆོས་དབྱིངས་འགྱུར་མེད་རྣམས་དོན་གཅིག ། ཆོས་དབྱིངས་ཞེས་པའི་མཚན་གཞི་ནི། །འཁོར་འདས་ཆོས་
སྣོད་བཅུད་བེམ་ཤེས་དགེ་སྡིག་བར་མ་གསུམ་སོགས་ རྣམས་
ཀུན་གྱི་དབྱིངས། །རིས་བྲལ་ མང་ཉུང་དང་འགྱུར་བ་མེད་ མུ་བཞི་དུས་གསུམ་ལས། །འདས་པ་དྲི་མེད་ལུང་གིས་
འགྲུབ། །སེམས་ཀྱི་རང་བཞིན་འོད་གསལ་ཉིད། །འགྱུར་མེད་དཔེ་རུ་ནམ་མཁའ་གསུངས། །འདི་སྐབས་~78~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བཀྲོལ་ ལུང་དོན་འདི་བཀོལ་བ་ཡིན། །འབྲི་གུང་པ་འགས་ གཞི་བདེ་གཤེགས་སྙིང་། །སྟོང་ཉིད་ ལམ་སྙིང་རྗེའི་
སྙིང་པོ་རུ། །འདོད་ཀྱང་བདེ་གཤེགས་སྙིང་པོའི་ཁམས། །སྦྱོང་བྱེད་ཙམ་ལས་ཁམས་དངོས་མིན། །དེ་ཡང་
མདོ་རྒྱུད་ལུང་གིས་སྟོན། །ཉན་ཐོས་རྣམས་ཀྱི་ངོ་བོ་ཉིད། །དགེ་ཞེས་ སེམས་བྱུང་ དད་སོགས་བཅུ་གཅིག་ཡིན། །
དོན་དམ་དགེ་བ་དེ་བཞིན་ཉིད། །སྡིག་པ་འཁོར་བ་ནམ་མཁའ་དང་། །སོ་སོར་བརྟག་མིན་ལུང་མ་བསྟན། ། བཤད་པའི་བཏགས་དོན་འཁོར་བ་ལས། །སྡིག་འབྱུང་མཁའ་དང་བརྟག་མིན་གཉིས། །འབྲས་འགོག་ཕྱིར་ན་ལུང་མ་བསྟན། །དགེ་བ་འབྲས་བུ་བདེ་བསྐྱེད་པའི། །དགེ་དངོས་མིན་ཀྱང་སྡིག་མངོན་གྱུར། །མེད་པའི་ཕྱིར་ན་དགེ་བ་ཞེས། །དཔེར་ན་ནད་བྲལ་ལུས་བདེ་ལ། །མྱ་ངན་མེད་པས་སེམས་བདེ་ཞེས། །སྡུག་བསྔལ་མེད་པ་ཙམ་ཞིག་ལ། །བདེ་བར་འཇིག་རྟེན་ལ་གྲགས་པ། །དཔེ་རུ་མཛད་ཅིང་ཆོས་དབྱིངས་ནི། །དགེ་བྱས་ཧ་ཅང་ཐལ་འགྱུར་ཏེ། །ཆོས་ཀུན་ཆོས་དབྱིངས་ལ་གཏོགས་ཕྱིར། །སྡིག་དང་ལུང་མ་བསྟན་དགེར་འགྱུར། །ངན་འགྲོར་འགྲོ་བའི་འགྲོ་མི་འབྱུང་། །ལ་ལས་བྱམས་དང་སྙིང་རྗེ་སོགས། །གཤིས་དགེར་འདོད་ཀྱང་ངེས་པ་མེད། ། གཉེན་དུ་བྱམས་ནས་དགེ་འདུན་གྱི། །འཚོ་བ་བྱིན་པས་དམྱལ་བར་སྐྱེ། །རིས་བྲལ་འགྲོ་ལ་བྱམས་སྙིང་རྗེས། ། གནས་སྐབས་མངོན་མཐོ་མཐར་ཐུག་དུ། །ངེས་ལེགས་ཐོབ་བྱེད་ཐབས་ཀྱིས་ནི། །སྦྱིན་སོགས་ལ་འཇུག་དགེ་བ་ཡིན། །དེ་ལྟར་འགྲོ་ཀུན་གྱིས་བྱས་པའི།
 །འབད་པས་སྒྲུབ་པའི་ དགེ་བ་ལ་དགོངས་འགྲོ་ཀུན་གྱི། །དགེ་བ་ཇི་
སྙེད་ཡོད་ཅེས་གསུངས། །ཆོས་དབྱིངས་སྤྲོས་པ་ཀུན་བྲལ་ལ། །ཇི་སྙེད་མང་ཉུང་ཐ་སྙད་མེད། །མདོར་ན་སངས་རྒྱས་བསྟན་པ་ལ། །གུས་པར་བྱེད་ཀུན་ཆོས་ཀྱི་དབྱིངས། །མཐའ་བཞི་ལས་གྲོལ་
བྱ་བྱེད་སོགས་སྤྲོས་ཀུན་བྲལ།
ཤེས་བྱ་གསུངས། །
གཞན་ཡང་ཡོད་དགེ་ཆོས་ཉིད་ཡིན། །ཞེ་ན་འགྲོ་ཀུན་དགེ་སྨོས་ཀྱི། ། ཡོད་མཐའ་་་་་་ བེམ་པོ་དངོས་ ་་་་་མེད་
མཐའ་མེད་འཕགས་པ་ཡི། ་་་་་ལམ་སྒྲུབ་པ་ལས་བྱུང་བའི་དགེ་བའི་ཕྱོགས་ཏེ་ཆོས་དབྱིངས་ཁོངས་སུ་འདུ། །འདི་གསུམ་ཁོངས་སུ་
ཆོས་དབྱིངས་མི་འདུ། །ཆོས་ཉིད་རྣམ་གྲངས་བགྲང་དགོས་འགྱུར། །གཞུང་དེའི་དགོངས་དོན་ངེས་པ་ནི། །མཆོད་
སྦྱིན་ལྟ་བུ་འགྲོ་ཀུན་གྱི། །བསམ་པ་རྣམ་པར་དག་པ་ཡི། །སྒོ་ནས་བྱས་པའི་དགེ་བ་ནི། །ཇི་སྙེད་ཞེས་པ་མང་པོའི་ཚིག །བྱས་པ་འདས་དང་བྱེད་འགྱུར་ནི། །མ་འོངས་བྱེད་པ་ད་ལྟར་བ། །དུས་གསུམ་གིས་བསྡུས་གཞན་དགེ་དང་། །རྡོ་རྗེ་རྒྱལ་མཚན་ཉིད་ཀྱིས་ཀྱང་། །དུས་གསུམ་མཛད་པའི་དགེ་བ་ལ། །སྦྱར་ཡང་རུང་སྟེ་དེ་ལྟར་ཡིན། །དེ་ལྟར་ཡོད་པ་ཞེས་བྱ་ནི། །དུས་གསུམ་དུ་བསྒྲུབ་དགེ་བའི་ཚོགས། །ཡོད་རྣམས་ཞེས་པའི་དོན་ཡིན་ནོ༑ ༑བསྔོ་བའི་དོན་ནི་དམ་པ་གསུམ།
 ཀུན་སློང་སེམས་བསྐྱེད། དངོས་གཞི་དམིགས་མེད། རྗེས་བསྔོ་བ། །གྱིས་ཟིན་དགེ་~79~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
རྩ་བསྒྱུར་སྤེལ་ཆེད། །ཡིན་གྱི་ཆོས་དབྱིངས་འདུས་མ་བྱས། །མཐའ་བྲལ་འགྱུར་བ་མེད་པ་ལ། །བསྔོ་བ་
འབྲས་བུའི་དབེན་པ་ཡིན། །གལ་ཏེ་བསྔོ་བྱའི་དགེ་མིན་ཡང་། །བྱང་སེམས་བློ་སྦྱང་གིས་བསྔོ་རུང་། །ཟེར་ན་མི་རུང་ཉེས་པ་ཡོད། །ཆོས་དབྱིངས་སྤྲོས་བྲལ་དགེར་དམིགས་ན། །དམིགས་པའི་བསྔོ་བ་དུག་ཅན་འགྱུར། ། ཆོས་དབྱིངས་སྤྲོས་བྲལ་མདངས་འགག་མེད། །ངང་ནས་དགེ་ཚོགས་སྒྲུབ་པ་རྣམས། །འགྲོ་བའི་དོན་དུ་བསྔོ་བ་ནི༑ ༑བྱང་ཆུབ་སེམས་དཔའི་བློ་སྦྱོང་གྱུར། །དམིགས་པ་མེད་པའི་བསྔོ་བའི་གནད། །ཡིན་ཞེས་མདོ་རྒྱུད་ཀུན་ལས་གསུངས། །ཆོས་ཉིད་
འདི་ཡོངས་གྲགས་ཀྱི་བརྗོད་པ་དེ་ཡིན་ མི་འགྱུར་བདེན་པ་ཞེས། །བདེན་སྟོབས་བརྗོད་བྱ་
ཡིན་བཞིན་དུ། །དེ་ཉིད་བསྔོ་བྱ་ག་ལ་ཡིན། །ལ་ལས་བདེ་གཤེགས་སྙིང་པོའི་སྒྲ། །སེམས་ཅན་ཁོ་ན་ཁམས་ཡིན་འདོད། །
དེ་ནི་དངོས་ཡོད་དང་
དོན་བྱེད་ནུས་མིན་ དངོས་མེད། །སྤྲོས་བྲལ་གསུམ་ལས་གཞན་མི་འབྱུང་། །དངོས་
ཡོད་བེམ་པོ་སེམས་ཅན་ཞེས། །འདོད་པ་དེ་ནི་མུ་སྟེགས་ལུགས། །རིག་པ་ ཤེས་པར་རྣམ་ཤེས་ཚོགས་བརྒྱད་པོ། །
འདུས་བྱས་ཡིན་པས་བདེ་གཤེགས་ཀྱི། །སྙིང་པོ་འདུས་མ་བྱས་པ་དེ། །མ་ཡིན་སྐབས་འགར་ཟག་མེད་ཀྱི། ། སེམས་རྒྱུད་གསུངས་པ་ཀུན་གཞི་ཡི། །རྣམ་པར་ཤེས་ཀྱི་གསལ་ཆར་དགོངས། །མ་བསྒྲིབས་ལུང་མ་བསྟན་ཞེས་པ། །ཚོགས་དྲུག་དམིགས་པས་མ་ཐོག་པ། །ལུང་དུ་མ་བསྟན་དགེ་བ་ཡི། །ཐ་སྙད་མེད་ཅིང་དངོས་མེད་ན༑ ༑དགེ་སྡིག་མི་འཐད་སྤྲོས་བྲལ་ན། །སྔར་གྱི་ཆོས་དབྱིངས་དེ་ལས་ཅི། །དེ་ནི་དགེ་སྡིག་གཉིས་ཀའི་ཕྱོགས། ། མ་ལྷུང་རྒྱུན་མཚན་སྔར་བསྟན་ཟིན། །བེམ་དབྱིངས་བདེ་གཤེགས་སྙིང་མིན་ཡང་། །སེམས་ཅན་ཆོས་དབྱིངས་བདེ་གཤེགས་སྙིང་། །ཡིན་ནམ་སྙམ་ན་དེ་མིན་ཏེ། །ཆོས་དབྱིངས་དབྱེར་མེད་སྤྲོས་བྲལ་ཡིན། །སེམས་ཅན་འཁྲུལ་གྲོལ་གཉིས་ཀ་འབྱུང་། །འཕགས་མཆོག་ཀླུ་སྒྲུབ་ཞལ་སྔ་ནས། །སྟོང་པ་ཉིད་ལ་ཀུན་རུང་གསུང་། ། བྱམས་པས་སྐྱོན་ལྔ་
སེམས་ཞུམ་སེམས་ཅན་དམན་ལ་བརྙས་པ་དང་། །ཡང་དག་མིན་འཛིན་ཡང་དག་ཆོས་ལ་སྐུར། །བདག་ཅག་
ལྷག་པའི་སྐྱོན་ལྔ་གང་དག་ལ། ཡོད་པ་དེ་དག་དེ་སྤང་དོན་དུ་གསུངས། སྤང་ཕྱིར་དང་། །སེམས་ཅན་མྱང་འདས་ལ་དྲང་ཕྱིར། །
བདེ་གཤེགས་སྙིང་པོ་གསུངས་པ་ཡང་། །དགོངས་གཞི་སྟོང་ཉིད་ལ་དགོངས་སོ། །བསྔོ་ཚེ་ཆུ་སྦྲེང་མུ་སྟེགས་ལུགས། །སྔོན་གྱི་ལོ་རྒྱུས་
ཐམས་ཅད་སྒྲོལ་ སྦྱིན་ཡུལ་ནི། །བྲམ་ཟེ་མགུ་བའི་ཐབས་མཁས་ཙམ། །དེ་ལས་གཞན་
དུ་དགོས་ཆེད་མེད། །བསྔོ་བ་ལ་ནི་མདོར་བསྡུ་ན། །གནས་དང་གནས་མིན་གཉིས་སུ་གསུང་། །གནས་ཀྱི་བསྔོ་བ་
མཚན་གཞི་བསོད་ནམས་འདི་ཡི་ཐམས་ཅད་གཟིགས་པ་ཉིད་སོགས་ཚིག་བཞིའི་དོན་ལྟ་བུ། སེམས་ཅན་གྱི། །དོན་ཕྱིར་
རང་གི་དགེ་བའི་ཚོགས། །སྒྲུབ་ནུས་རང་ཉིད་སངས་རྒྱས་ཐོབ། །དེ་ཐོབ་མཆོག་གི་ཡོན་ཏན་དེས། །སེམས་~80~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཅན་སྲིད་མཚོ་ལས་སྒྲོལ་སྨོན། །དེས་ནི་སེམས་བསྐྱེད་ཁྱད་པར་ཅན། །ཐབས་མཁས་དགེ་བའི་འབྲས་བུ་ཡི། །
རང་ཉིད་སངས་རྒྱས་ངེས་པར་ཐོབ། །དེ་ཐོབ་པས་ནི་སེམས་ཅན་ཀུན། །སྲིད་པའི་མཚོ་ལས་སྒྲོལ་ནུས་པར། ། ངེས་དེ་གནས་ཀྱི་བསྔོ་བ་ཡིན། །
གནས་མིན་
མཚན་གཞི་དགེ་བ་འདི་ཡིས་སྐྱེ་བོ་ཀུན་སོགས་ཚིགས་བཞིའི་དོན་ལྟ་བུ་་་་་་ རང་གི་དགེ་བའི་ཚོགས། །
བསྒྲུབ་མཐུས་འཁོར་བ་སྟོང་གྱུར་ཅིག །སྨོན་ཀྱང་དབྱིངས་ཀྱི་ཆོས་ཉིད་ནི། །མིན་རུང་འཁོར་བའི་མཐའ་མེད་པ༑ ༑ལྟ་བུ་རྟེན་འབྲེལ་
་་་་་དམིགས་པ་མེད་ཀྱང་འགག་མེད་རྟེན་འབྲེལ ཆོས་ཉིད་དེ། །སྨོན་པས་མི་འགྱུར་གནས་མིན་གྱི། །
བསྔོ་བར་བཤད་ཅིང་དེ་གཉིས་ཀ །མདོ་ལས་གསུང་ཞིང་རང་ཉིད་ཀྱིས། །བྱང་ཆུབ་ཐོབ་པའི་ཕན་ཡོན་འབྱུང་། ། དེས་ན་བཤགས་བྱའི་སྡིག་པ་དང་། །བསྔོ་བར་བྱ་བའི་དགེ་བ་ནི། །བྱས་པ་ཡི་ནི་ལས་ཞིག་དགོས། །དེ་ཡི་རྣམ་གཞག་མདོར་དྲིལ་ན། །ཆགས་སྡང་རྨོངས་གསུམ་གཏོགས་ཀུན་སྡིག །མ་ཆགས་མི་སྡང་རྨོངས་མེད་དགེ །དེ་ཡང་ཉན་ཐོས་བྱང་སེམས་གཉིས། །དགེ་སྡིག་རྣམ་གཞག་མི་མཚུངས་ཏེ། །སྡིག་ཏོ་ཀུན་སྤང་གཉིས་ཀ་མཚུངས། །ཉན་ཐོས་གཞན་དོན་བྱས་ན་ཡང་། །ཉེས་པར་བརྩི་ཞིང་བྱང་སེམས་ཀྱིས། །འདོད་པས་དབེན་པས་གཞན་དོན་དུ། །འགྱུར་མེད་ཐབས་མཁས་ཀྱིས་ཟིན་པའི། །འདོད་ཡོན་ལྔ་ལ་སྤྱོད་པ་སོགས། །ལྟུང་བ་མེད་ཅིང་དགེ་བར་འགྱུར། །
འབྲི་གུང་པ་འགས་ལས་ཀྱི་འབྲས། །དཀར་ནག་ཟངས་ཐལ་ལོག་རྟོག་ནི། །དགག་ལ་དཀར་ནག་
ཟངས་ཐལ་ནས། །མཁས་པའི་གཞུང་བཞིན་ཤེས་པར་གྱིས། །བར་གསུང་དེ་ནི་དྲང་དོན་ལ། །ངེས་པའི་དོན་དུ་འཁྲུལ་པ་ཡིན། །ཐུབ་དབང་བསྙུན་ཚུལ་བསྟན་པ་སོགས། །སྔོན་ནས་རྣམ་སྨིན་དུ་གསུངས་པས། །གདུལ་བྱར་དགོངས་དགོས་དྲང་དོན་ཡིན། །ཐབས་ལ་མཁས་པའི་མདོ་ཡིས་གསལ། །གལ་ཏེ་ལས་སྨིན་ལོངས་སྐུ་ལ་
སྨིན་པར། །རིགས་ཏེ་ཐུབ་དབང་སྤྲུལ་པ་ཙམ། །དཔེར་ན་སྒྱུ་མ་མཁན་པོ་ཡི། །ལས་ངན་སྒྱུ་མ་མཁན་དེ་ལས། །
དེས་སྤྲུལ་སྒྱུ་མར་མི་འབྱུང་མོད། །ཡེ་བཀག་ཡེ་གནང་ཞེས་སོགས་ནས། །སངས་རྒྱས་ཡིན་པར་གསུང་པའི་དོན། །རང་བཟོའི་རིག་པས་ཡེ་བཀག་དང་། །ཡེ་གནང་འདོད་པ་སངས་རྒྱས་ཀྱི། །བསྟན་པའི་ནང་མིན་ཉན་ཐོས་ཀྱི། །སྡེ་བཞིའི་སྲུང་ཚུལ་གནང་བཀག་རྣམས། །ཐ་དད་ལུང་གིས་གསལ་བར་སྟོན། །དེ་བཞིན་རབ་ཏུ་བྱུང་ལ་བཀག །ཁྱིམ་པར་བཀག་མེད་ཉན་ཐོས་ལ། །གནང་བ་ཐེག་ཆེན་ལ་བཀག་དང་། །མདོ་སྔགས་ཕན་ཚུན་གནང་བཀག་གི། །རྣམ་དབྱེ་ཐ་དད་ཡོད་པ་རྣམས། །རང་རང་ལུགས་བཞིན་བྱེད་པ་གཅེས། །རབ་བྱུང་ལ་བཅས་འགྲོ་གཞན་ལ། །མིན་པ་རྗེས་འབྲང་ལ་སྙིང་ནད། །སངས་རྒྱས་བདེ་སྡུག་བྱེད་པོ་རུ། །ཟེར་བ་འབྲེལ་~81~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མེད་ལོག་རྟོག་གོ། །ཐུབ་དབང་མཆོག་གི་ཕན་བདེ་ཡི། །འབྲས་འབྱུང་སྡོམ་པའི་ཞིང་སྩལ་བ། །སྙིང་ནད་ཡིན་
ན་འཇིག་རྟེན་ན། །ཞིང་མེད་དབུལ་པོར་ཞིང་བཟང་བྱིན། །སྙིང་ནད་དུ་འགྱུར་ཐ་ཤལ་གཏམ། །ཆགས་སྡང་རྨོངས་གསུམ་ཀུན་ལ་སྡིག །སོ་བྱང་སྡོམ་པ་བླང་ཟིན་ནས། །འགལ་བར་གྱུར་ན་བཅས་པའི་སྡིག །མ་བཅས་ལྟུང་བ་འབྱུང་འདོད་འཁྲུལ། །ལོངས་སྐུ་གྲུབ་ཐོབ་བརྟུལ་ཞུགས་སྤྱོད། །རྩ་རྒྱུད་བླ་མ་རྣལ་འབྱོར་གྱི། །ཆས་སུ་ཞུགས་རྣམས་ཡེ་བཀག་གི། །གཤིས་ཀྱི་མ་དགེ་ཅན་འདོད་དམ། །ཐུབ་པའི་དབང་པོས་ཚུལ་ཁྲིམས་ཀྱི། ། བསླབ་པ་བཅས་ཀྱང་བདེ་སྡུག་གི །བྱེད་པོར་མི་འགྱུར་བདེ་སྡུག་རྒྱུ། །ལས་ཀྱི་བྱེད་པོ་སེམས་ཡིན་པས། །དེ་ཉིད་འདུལ་བའི་ཐབས་ཟབ་མོ། །བསླབ་པ་འཆའ་ཡི་བྱེད་པོ་ནི། །སྟོན་མཆོག་རྫོགས་པའི་སངས་རྒྱས་སོ། །
གཤིས་ལ་རང་གྲུབ་དགེ་བ་མེད། །ཆ་ལུགས་ཙམ་ལའང་དགེ་ཡོད་མིན། །ཀུན་སློང་དགེ་ཞིང་སྡོམ་པ་
བླང་། །བསླབ་བྱ་ཆ་ལུགས་ཚུལ་བཞིན་ལྡན། །དགེ་བ་རྣམ་གྲོལ་ལམ་བཟང་ཡིན། །ཉན་ཐོས་སོ་ཐར་དགག་པ་ཡི། །འདུལ་སྤྱོད་མ་ཡིན་སྤངས་དགོས་དོན། །སྦུ་གུ་ཅན་དང་གོང་བ་ཅན། །ཞེས་ནས་ལ་སོགས་བྱ་བ་ཀུན། ། འདུལ་བའི་གཞུང་དང་མཐུན་པར་གྱིས། །ཞེས་གསུང་དོན་ནི་འདུལ་བ་ཡི། །སྤྱོད་འགལ་འགྱོད་པས་བཤགས་པར་བྱ། །བསྟན་ཕན་བསྒྲུབ་པར་མ་ནུས་ཡང་། འགལ་རིགས་རྣམ་པ་ཀུན་མི་བྱ། །བསྒྲུབ་པའི་བསླབ་བྱ་མདོ་བསྐུལ་སོགས། །འདུལ་གཞུང་མཐུན་པར་བྱ་དགོས་དོན། །མདོ་བསྐུལ་རིང་མོ་ཞེས་སོགས་ནས། །བདེན་བརྫུན་དབྱེ་བར་ནུས་མ་ཡིན། །ཞེས་དོན་མདོ་རྒྱུད་ལས་མ་བཤད། །རང་བཟོ་འབད་པས་སྒྲུབ་ན་འཁྲུལ། ། དཀའ་སླ་གང་དུ་གྱུར་ན་ཡང་། །རྫོགས་པའི་སངས་རྒྱས་གསུང་ལྟར་བསྒྲུབ། །ལ་ལ་རྫོགས་པའི་སངས་རྒྱས་ཀྱི༑ ༑ཞེས་ནས་སྒོ་གསུམ་དེ་ལྟར་གྱིས། །འདི་ནི་སངས་རྒྱས་བསྟན་པ་ཡིན། །ངེས་དོན་བོད་དག་སངས་རྒྱས་ཀྱི། ། བཀའ་དང་དགོངས་འབྲེལ་བསྟན་བཅོས་ནི། །རྣམ་དག་ཉན་བཤད་མི་བྱེད་པ། །འབྲེལ་མེད་བླུན་པོའི་ཚིག་བསྟན་བཅོས། །ཉན་བཤད་ངལ་བ་དོན་མེད་ཡིན། །དྲི་མ་མེད་པ་རྒྱལ་བའི་བཀའ། །དགོངས་འགྲེལ་མཁས་དང་གྲུབ་པ་ཡི། །བསྟན་བཅོས་རྣམས་ལ་ཐོས་བསམ་བསྒོམས། །ཚུལ་བཞིན་བྱས་པས་དོན་གཉིས་འགྲུབ། ། སངས་རྒྱས་བསྟན་པ་འཛིན་པར་བསྔགས། །སོ་ཐར་སྐབས་ཏེ་དང་པོའོ། །
བྱང་སེམས་སྡོམ་པའི་ཉམས་ལེན་ནི། །སེམས་བསྐྱེད་ཉན་རང་ཐེག་ཆེན་སྟེ། །ཐེག་པ་གསུམ་གྱི་སེམས་
བསྐྱེད་གསུམ། །ཐེག་ཆེན་དབུ་སེམས་ལུགས་གཉིས་ཡོད། །ལེན་པའི་ཆོ་ག་བསླབ་བྱ་སོགས། །ཐ་དད་ཡོད་ཅེས་སྤྱིར་བསྟན་དོན། །སེམས་བསྐྱེད་ལ་ནི་ཉན་ཐོས་དང་། །ཞེས་པ་སོགས་ནས་ཕྱིར་བཅོས་དང་། །བསླབ་པར་བྱ་བའང་སོ་སོར་ཡོད། །གཞན་ནི་གོ་སླ་ཉན་ཐོས་ཀྱི། །ལྷག་མེད་དགྲ་བཅོམ་ཐོབ་འདོད་དང་། །རང་རྒྱལ་~82~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྣམས་ཀྱིས་རྟེན་འབྲེལ་ནི། །ལུགས་ལྡོག་མཐའ་རུ་ཕྱིན་པའི་འབྲས། །བདག་མེད་ཕྱེད་དང་གཉིས་རྟོགས་
ནས། །རང་རྒྱལ་གྱི་ནི་བྱང་ཆུབ་ཞེས། །སངས་རྒྱས་མེད་པའི་ཞིང་ཁམས་སུ། །གདུལ་བྱ་རྣམ་དག་ལམ་ལ་བཀྲི། །དེ་ལྟར་ཐོབ་འདོད་སེམས་བསྐྱེད་པ། །རྫོགས་སངས་རྒྱས་ཀྱིས་སེམས་ཅན་དོན། །སེམས་བསྐྱེད་བཅས་ལ་རྣམ་གསུམ་བཤད། །ཐེག་ཆེན་དབུ་མ་སེམས་ཙམ་གཉིས། །ལྟ་བ་མཐོ་དམན་ཐ་དད་པས། །ཆོ་ག་ལྟུང་དང་ཕྱིར་བཅོས་དང་། །བསླབ་བྱའང་མི་འདྲ་སོ་སོར་གསུངས། །
སེམས་ཙམ་སེམས་བསྐྱེད་ཀྱི་སྐབས་སུ། །བཀའ་གདམས་དགེ་བཤེས་ཕྱག་སེར་བས། །རྨི་ལམ་ལ་
བརྟེན་སེམས་ཙམ་གྱི། །སེམས་བསྐྱེད་སྐྱེ་བོ་ཀུན་ལ་བྱས། །དོན་དམ་སེམས་བསྐྱེད་ཆོ་ག་ལས། །ལེན་པའི་ལོག་རྟོག་དགག་པ་ནི། །སེམས་ཙམ་པ་ཡི་སེམས་བསྐྱེད་འདི། །བོད་ན་བྱེད་པ་ཞེས་སོགས་ནས། །དབུ་མ་པ་ཡི་གཞུང་བཞིན་གྱིས། །ཞེས་དོན་དབུ་མ་སེམས་ཙམ་གཉིས། །ལྟ་བ་མཐོ་དམན་ཐ་དད་པས། །སེམས་བསྐྱེད་ཆོ་ག་ཡང་དོག་གྱུར། །རང་ལུགས་སེམས་ཙམ་ལུགས་ཀྱི་ནི། །སེམས་བསྐྱེད་སྐྱེ་བར་རུང་བའི་རྟེན། །སྡིག་ཤས་ཆུང་ཞིང་སོ་སོར་ཐར། །རིགས་བདུན་གང་རུང་སྡོམ་ལྡན་དགོས། །གཞན་ལ་མི་རུང་ཚུལ་འཕགས་པ། ། ཐོགས་མེད་ཞབས་དང་རྒྱལ་བའི་སྲས། །ཇོ་བོ་ཆེན་པོའི་གསུང་གིས་གསལ། །དེ་ཡི་ཆོ་གའི་ཕྱག་ལེན་ནི། ། སྦྱོར་བའི་སྐབས་སུ་ཕྱག་འཚལ་དང་། །སྐྱབས་འགྲོ་བྱས་ནས་སེམས་བསྐྱེད་ཀྱི། །རྟེན་དུ་འོས་མིན་བར་ཆད་དྲི། ། དངོས་གཞི་སྨོན་པ་སེམས་བསྐྱེད་དང་། །བྱང་ཆུབ་སེམས་དཔའི་སྡེ་སྣོད་ལ། །བསླབ་ཅིང་དེ་དོན་ངེས་ནས་ནི། ། འཇུག་པ་སེམས་བསྐྱེད་ཉིད་ལེན་དང་། །ཆོ་གའི་ཚིག་ལ་ཉན་ཙམ་ལས། །རྗེས་ཟློས་མི་བྱེད་དེ་ཡི་མཇུག ། མཁྱེན་པར་གསོལ་བར་མཛད་པའོ། །ལྟུང་བའི་བསླབ་བྱ་སློབ་དཔོན་ནི། །ཙནྡྲ་གོ་མིས་མཛད་པ་ཡི། །སྡོམ་པ་ཉི་ཤུ་ཇི་བཞིན་སྲུང་། །ལྟུང་བ་བཅོས་ཚུལ་ཉོན་མོངས་པས། །ཆེན་པོས་ཕམ་པ་ལྟ་བུ་ཡི། །ཆོས་བཞི་བསྐྱེད་ན་སྡོམ་པ་ནི། །གསར་དུ་ལེན་ཅིང་ཉོན་མོངས་འབྲིང་། །ཆུང་ངུ་སྤྱད་ན་ཡུལ་སྡོམ་ལྡན། །གསུམ་ལ་གཅིག་གི་མདུན་དུ་བཤགས། །དབུ་མ་ལུགས་ཀྱི་སེམས་བསྐྱེད་ནི། །འབོག་པའི་ཡུལ་ནི་གང་ཡང་རུང་། །སྡོང་པོ་བཀོད་པ་སྐལ་བཟང་དང་། །དཀོན་བརྩེགས་རྒྱལ་པོར་གདམས་པ་དང་། །ནམ་མཁའི་སྙིང་པོའི་མདོ་ལས་གསལ། ། འཕགས་མཆོག་ཀླུ་སྒྲུབ་ཞི་བ་ལྷས། །གསུང་བཞིན་སྦྱོར་བར་ཡན་ལག་བདུན། །ཚང་པར་མཛད་ཅིང་དངོས་གཞིའི་སྐབས། །སྨོན་འཇུག་གཉིས་ནི་སྟབས་གཅིག་ལེན། །མཇུག་དུ་རང་གཞན་དགའ་བ་བསྒོམས། །ནམ་མཁའི་སྙིང་པོའི་མདོར་གསུངས་ལྟར། །རྩ་བའི་ལྟུང་བ་བཅུ་བཞིར་བསླབས། །
བྱང་ཆུབ་སེམས་དཔའ་སྐྱ་རིངས་ལ། །གསོལ་བ་བཏབ་པས་ནམ་མཁའི་སྙིང་། །རྨི་ལམ་དུ་ནི་འབྱུང་བ་~83~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལ༑ ༑རྩ་བའི་ལྟུང་བ་བཤགས་པ་དང་། །སྤྱོད་འཇུག་ཤེས་བཞིན་སྲུང་བ་ཡི། །ལེའུར་བཤད་ལྟར་བསྒྲུབ་པའོ། །
དེས་ན་དབུ་སེམས་རྣམ་གཉིས་ལ། །ལྟ་བའི་ཡངས་དོགས་ཁྱད་པར་གྱིས། །རྟེན་ལ་སྡོམ་ལྡན་དགོས་མིན་དང་། ། བསླབ་བྱའང་མང་ཉུང་ཅུང་ཟད་འགྱུར། །
དབུ་མ་ལུགས་ཀྱི་ ལུང་ཀུན་འཁོར་ལོ་བར་པ་ཉིད། །ཡིད་བཞིན་སེམས་
ཙམ་ལུང་མི་འགྱུར། །རྟེན་དང་ཆོ་གའི་ཁྱད་པར་ལམ། །ལྟ་བ་དབུ་མ་ལྟར་བྱེད་ནས། །སྤྱོད་པ་སེམས་ཙམ་ལྟར་བྱས་ན། །ལྟ་སྤྱོད་ཤིན་ཏུ་ལེགས་པར་འགྱུར། །དེ་ལྟར་རྣམ་དབྱེ་ཤེས་པར་བྱ། །གདུལ་བྱ་རིས་སུ་མ་ཆད་པར། ། སངས་རྒྱས་ས་བོན་འཇོག་འདོད་ན། །ཆོ་ག་འཁྲུལ་པ་མེད་པ་ཡི། །དབུ་མའི་ལུགས་བཞིན་བྱས་ན་ལེགས། ། བཀའ་གདམས་པ་ནི་ཁ་ཅིག་གིས། །དོན་དམ་སེམས་བསྐྱེད་ཆོ་ག་ལས། །ལེན་པའི་ལོག་རྟོག་དགག་པ་ནི། ། དོན་དམ་སེམས་བསྐྱེད་ཅེས་ཞེས་ནས། །ཅི་འགྱུར་བརྟག་དགོས་པོ་ཡི་བར། །གསུངས་པའི་དོན་ནི་དོན་དམ་གྱི༑ ༑སེམས་བསྐྱེད་ཆོ་ག་སྦྱོར་དངོས་རྗེས། །ཚང་བ་རྒྱལ་དང་མཁས་པ་ཡི། །གསུང་པ་མེད་ཅིང་དབྱིབས་མཚུངས་ཙམ། །ཡོད་ན་བརྡ་ལས་བྱུང་བ་དང་། །དམ་བཅའི་ཚིག་ཡིན་ཆོ་ག་མིན། །དོན་དམ་ཆོས་ཉིད་ཀྱིས་ཐོབ་ཞེས། །ལམ་ནི་ཇི་བཞིན་བསྒོམ་པ་ཡིས། །མཐུ་ལས་བྱུང་སྟེ་བསམ་གཏན་དང་། །ཟག་མེད་སྡོམ་པ་ལྟ་བུ་ཡིན། །སྦྱིན་བཏང་ལ་སོགས་དམ་བཅའ་རིགས། །ཆོ་ག་ཡིན་ན་ཐུག་མེད་འགྱུར། །བསླབ་བྱ་དབུ་སེམས་ཐུན་མོང་དུ། །ལྟུང་བའི་རྣམ་གཞག་བསྟན་པ་ནི། །དེ་ལྟར་སེམས་ཙམ་དབུ་མ་གཉིས། །སོགས་ནས་དེ་ལྟར་གསུང་གི་བར། །ལྟུང་མེད་བསམ་པ་དགེ་བ་ཡིས། །སྦྱིན་པ་ལ་སོགས་
ཡིན་མི་དགེ་བའི། །སྲོག་གཅོད་རྣམ་ཀུན་ལྟུང་
བར་འགྱུར། །གཞན་ཕན་འགྱུར་ངེས་ ཡིན་ན་གཞལ་ བསད་པ་སོགས། །ལྟུང་བའི་གཟུགས་བརྙན་ ཡིན་གཞན་ལ་ནི། །
གནོད་པར་འགྱུར་ན་བརྫུན་དངོས་ནི། །མིན་ཀྱང་ལྟུང་མེད་གཟུགས་བརྙན་ཡིན། །མདོར་ན་དགེ་སྡིག་སེམས་ཉིད་གཙོ། །གནད་ཀྱི་གཙོ་བོ་གཞན་ཕན་ཡིན། །
འབྲི་གུང་པ་འགས་བདག་དང་གཞན། །བརྗེ་ཡི་སེམས་བསྐྱེད་བསྒོམ་མི་རུངས། །ཞེས་པའི་ལོག་རྟོག་
དགག་པ་ནི། །བྱང་ཆུབ་སེམས་ཀྱི་བསླབ་པ་ཞེས། །སོགས་ནས་བར་དུའང་འཇིག་རྟེན་གྱི། །ཕུན་སུམ་ཚོགས་པར་འབྱུང་བར་གསུངས། །བར་གྱི་ལུང་རིགས་ཀྱིས་བསྒྲུབ་དོན། །གྲུབ་ཐོབ་གསུང་ལ་དྲང་ངེས་དོན། །མ་རྟོག་དོར་ཞེན་ཙམ་གྱིས་མིན། །བདག་གཞན་དངོས་རྗེའི་སྐབས་མ་ཡིན། །སྨོན་འདུན་ཙམ་གྱིས་བརྗེ་བ་ཡིན། ། ཟད་དང་མི་སྐྱེ་བཟོད་ཐོབ་ཞེས། །བདེན་བཞི་མངོན་དུ་འགྱུར་པའི་སྐབས། །སྤང་བྱས་མི་བརྫི་བཟོད་པ་ཐོབ། ། དབུ་མ་པ་ཡི་ས་དང་པོ། །སེམས་ཙམ་ལྟར་ན་ས་བརྒྱད་ཐོབ། །འཁོར་བར་མི་ལྟུང་སྡུག་བསྔལ་མེད། །ཞི་བ་ལྷ་ཡི་སྤྱོད་འཇུག་ལས། །འཁོར་བ་སྤོང་ཕྱིར་ལམ་གྱི་གཙོ། །བདག་གཞན་བརྗེ་བར་བསྒོམ་དགོས་ཞེས། །གསུང་~84~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འདི་དང་པོའི་ལས་ཅན་གྱི། །སྐབས་སུ་མཐོང་ཞིང་འཕགས་རྒྱུད་ཀྱི། །ལུང་མིན་དེ་ཡིས་གསལ་བར་འགྱུར། །
དགེ་ལ་སྡུག་བསྔལ་འབྱུང་མི་སྲིད། །བདག་གཞན་བརྗེ་བར་བསྒོམ་པ་ནི། །བྱང་ཆུབ་སེམས་པའི་བསླབ་བྱ་ཡི། ། གཙོ་བོ་འཁོར་བའི་རྒྱུར་གྱུར་པ། །བདག་འཛིན་གདུལ་བའི་གཉེན་པོའི་མཆོག །གནས་སྐབས་ཕུན་སུམ་ཚོགས་པ་ཐོབ། །མཐར་ཐུག་རྣམ་གྲོལ་གོ་འཕང་མཆོག །མྱུར་ཐོབ་བདག་གཞན་བརྗེ་བ་ཡི། །བྱང་ཆུབ་སེམས་བསྒོམ་ལེགས་པ་ཡི། །ཕུན་སུམ་ཚོགས་པ་འབྱུང་བའོ། །
བྱང་ཆུབ་སེམས་བསྐྱེད་ཉམས་ལེན་གྱི། །གནད་མ་འཕྱུག་པ་དགོས་པའི་དོན། །བྱང་ཆུབ་སེམས་ཀྱི་
གནད་སོགས་ནས། །སངས་རྒྱས་རྒྱུ་ཡི་གཙོ་བོ་ཡིན། །ཞེས་པའི་དོན་ནི་སངས་རྒྱས་པ། །ཐོབ་བྱེད་གཞན་མེད་བྱང་ཆུབ་ཀྱི། །སེམས་ཀྱི་གནད་ཉིད་མ་འཁྲུལ་གཙོ། །ཉན་ཐོས་དག་གི་གང་ཟག་བདག །ཕུང་ཁམས་སྐྱེ་མཆེད་སྟོང་པར་ཤེས། །ནམ་མཁའ་ལག་མཐིལ་མཉམ་པ་སོགས། །ཆོས་ཀུན་རྟོགས་པའི་ཐ་སྙད་མཛད། ། འབྲས་བུ་འགོག་པ་ལྷག་མེད་ཀྱི། །མྱང་འདས་ཐོབ་ཀྱང་སྣང་སྲིད་ཀྱི། །ཆོས་ཀུན་མཉམ་ཉིད་མ་རྟོགས་དང་། ། སོ་སོར་ཐར་པའི་མདོ་བཀླག་དགོས། །སེམས་ཅན་ཐུབ་དབང་ཐུབ་འདོད་བསྔོ། །གཞན་གྱི་དོན་དུ་རང་ཉིད་ཀྱིས། །སངས་རྒྱས་བསྒྲུབ་དང་དེ་སྤྲོས་བྲལ། མ་རྟོགས་རྫོགས་སངས་རྒྱས་མི་ཐོབ། །བྱང་ཆུབ་སེམས་དཔས་གང་ཟག་བདག །ཕུང་ཁམས་སྐྱེ་མཆེད་ཕྱི་རོལ་གྱི། །ཡུལ་དང་ཡུལ་ཅན་ཆོས་ཐམས་ཅད། །སྟོང་པའི་བདག་མེད་གཉིས་ཀ་རྟོགས། །གཞན་གྱི་དོན་དུ་རང་ཉིད་ཀྱིས། །སངས་རྒྱས་གོ་འཕང་མངོན་གྱུར་པ། །བྱེད་དང་དེ་བའི་དོན་དུ་བསྔོ། །
དེ་ཡང་སྤྲོས་བྲལ་རྟོགས་པ་ཡི། །ཤེས་རབ་ཟུང་དུ་འཇུག་པ་ཡི། །རྫོགས་པའི་སངས་རྒྱས་ཉིད་ཐོབ་
པའི། །ཐབས་ཀྱི་ཁྱད་པར་ཤེས་པར་བྱ། །གནད་དོན་འཕྱུག་ནས་མ་དག་པའི། །སྦྱིན་སོགས་བཀག་དོན་སངས་རྒྱས་དགོངས། །སོགས་ནས་ཤེས་པར་གྱིས་པར་དོན། །སངས་རྒྱས་དགོངས་པ་མི་ཤེས་པར། །ཆོས་ལྟར་བཅོས་པས་བླུན་པོ་འགའ། །ངོ་མཚར་བསྐྱེད་ཀྱི་མཁས་པ་རྣམས། །ཁྲེལ་བར་འགྱུར་བ་འདི་འདྲ་ཡོད། ། ཆང་དང་དུག་དང་མཚོན་ཆ་དང་། །གཞན་གྱི་ལོངས་སྤྱོད་སྟེར་བ་དང་། །གསོད་པར་ཕྱུགས་མ་སྟེར་བ་དང་། ། མཆོག་གསུམ་མཆོད་རྫས་དགེ་འདུན་གྱི། །ཡོ་བྱད་ནོར་རྫས་གཞན་ལ་སྦྱིན། །མ་དག་པ་ཡི་སྦྱིན་པ་ཡིན། ། ཉན་ཐོས་ཆོ་ག་ལ་བརྟེན་པའི། །སོ་ཐར་དགེ་སློང་ཡིན་བཞིན་དུ། །རང་འདོད་འཆལ་སྤྱོད་བྱང་སེམས་ཀྱི། ། གཞན་ཕན་ཡིན་རློམ་ཁག་འདོགས་དང་། །བྱང་སྡོམ་སེམས་བསྐྱེད་བླང་བཞིན་དུ། །གཞན་ཕན་འགྱུར་དང་བྱེད་ནུས་ལ། །ངོ་སྲུང་རང་འདོད་སོར་སྡོམ་ལ། །ཁག་འདོགས་ཚུལ་འཆོས་བྱེད་པ་དང་། །རང་ཉིད་ཚུལ་ཁྲིམས་~85~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བསྲུངས་ན་ཡང་། །ཚུལ་ཁྲིམས་ལ་ནི་མཆོག་འཛིན་ཅིང་། །གཞན་ལ་ཁྱད་གསོད་བྱེད་པ་ནི། །མ་དག་པ་ཡི་
ཚུལ་ཁྲིམས་ཡིན། །དཀོན་མཆོག་གསུམ་དང་བླ་མ་ལ། །གནོད་ཅིང་བསྟན་པ་འཇིག་པ་ལ། །རང་འདོད་གཡོ་སྒྱུ་མ་ཡིན་པར། །བསྟན་འགྲོ་ཡུལ་དེར་འཕྲལ་ཕུག་ལ། །ཕན་བྱེད་ཁྲོས་ནས་ནུས་བཞིན་དུ། །བཟོད་པ་བསྒོམ་ན་མ་དག་པ། །རྒྱལ་བའི་བཀའ་དང་མཁས་པ་ཡི། །རྣམ་དག་གཞུང་དང་མི་འབྲེལ་བའི། །ལོག་པའི་ཆོས་ལ་དགའ་བ་དང་། །ཐོས་བསམ་བསྒོམ་གསུམ་ནོར་བ་ལ། །བརྩོན་འགྲུས་ཆེན་པོ་བྱེད་པ་སོགས། །མ་དག་པ་ཡི་བརྩོན་འགྲུས་ཡིན། །ལུང་རིགས་ཐོས་བསམ་མི་བྱེད་ཅིང་། །གཟུང་འཛིན་སྒྲོག་ལས་མ་གྲོལ་བའི། །མི་མཁས་སྟོང་ཉིད་བསྒོམ་པ་དང་། །རྒྱུད་སྡེའི་དགོངས་པ་མ་ལོན་པའི། །གནད་འཕྱུགས་པ་ཡི་ཐབས་ལམ་སོགས། །རྣམ་རྟོག་འགའ་ཞིག་འཇིལ་བ་དང་། །ཏིང་འཛིན་ཕྲ་མོ་སྐྱེད་པའི་ཐབས། །འབད་པ་ཆེན་པོས་བསྒོམས་ན་ཡང་། །ཡང་དག་ཡེ་ཤེས་མི་སྐྱེ་བས། །མ་དག་པ་ཡི་བསྒོམ་པ་ཡིན། །
སངས་རྒྱས་གསུང་དང་མི་མཐུན་ཞིང་། །རྣམ་དག་གཞུང་དང་མི་འབྲེལ་བའི། །བརྩམ་ཆོས་ཉམས་
མགུར་གཏེར་བརྫུ་སོགས། །ཆོས་མིན་ཆོས་ལྟར་བཅོས་པ་ལ། །འཆད་རྩོད་རྩོམ་ལ་མཁས་གྱུར་ཅིང་། །བྱ་བ་ཐམས་ཅད་ཤེས་གྱུར་ཀྱང་། །མ་དག་པ་ཡི་ཤེས་རབ་ཡིན། །གདུལ་བྱ་འཁོར་བ་ལས་ཐར་ཞིང་། །ཐར་པའི་ལམ་ལ་མི་བཀྲི་བར། །ཆོས་ལྟར་བཅོས་ནས་འཁོར་བར་ཁྲིད། །བླ་མ་ངན་ལ་དད་པ་དང་། །འཁོར་བ་སྤང་ཤིང་དུག་གསུམ་གྱི། །གཉེན་པོར་མི་འགྲོ་དགེ་བརྫུ་ཡི། །ཆོས་ངན་པ་ལ་མོས་པ་དང་། །གཟུང་འཛིན་གཉིས་ལས་མ་གྲོལ་ཞིང་། །བདག་འཛིན་གཉེན་པོར་མི་འགྱུར་བའི། །བསྒོམ་ངན་པ་ལ་དགའ་བ་ནི། །མ་དག་པ་ཡི་དད་པ་ཡིན། །ནད་པ་དགའ་བའི་ཁ་ཟས་སྟེར། །རྣམ་དག་བསྟན་བཅོས་རྣམ་དཀར་རྒྱུན། །འགྲོ་མང་ལ་འཚེ་དམྱལ་བའི་རྒྱུ། །སྒྲུབ་པར་བྱེད་པའི་རྨུ་རྒོད་ཀྱི། །ངན་པར་དཔྱོད་པ་ཚར་མི་གཅོད། །དབང་བསྐུར་མེད་པར་གསང་སྔགས་སྟོན། །སྣོད་མིན་པ་ལ་ཆོས་འཆད་སོགས། །འཕྲལ་ལ་ཕན་པ་ལྟར་སྣང་ཡང་། །ཕྱི་ནས་གནོད་པ་ཆེར་འགྱུར་བས། །སྙིང་རྗེའི་དབང་གིས་བྱེད་ན་ཡང་། །མ་དག་པ་ཡི་སྙིང་རྗེ་ཡིན། །འཁྲུལ་མེད་བསྟན་དང་ཁུངས་ཐུབ་ཆོས། །ལུང་རིགས་འབྲེལ་བའི་རྣམ་དཀར་རྒྱུན། །འགྲོ་མང་གནས་སྐབས་བདེ་བ་དང་། །མཐར་ཐུག་ཐར་ལམ་འཚོལ་བ་ཡི། །གདུག་པ་ཅན་ལ་བྱམས་པ་དང་། །བུ་དང་སློབ་མ་མི་འཆོས་དང་། །སྲུང་བའི་འཁོར་ལོ་མི་བསྒོམ་ཞིང་། །ཁྲོ་བོའི་བཟླས་པ་འགོག་པ་སོགས། །རྒྱུད་སྡེ་ཀུན་དང་འགལ་བས་ན། །མ་དག་པ་ཡི་བྱམས་པ་ཡིན། །མདོར་རྒྱུད་ཀུན་ལས་མ་གསུངས་ཤིང་། །རིགས་པས་བསྒྲུབ་པར་མི་ནུས་པ། །དྲོད་དང་བདེ་བ་སྐྱེ་བ་དང་། །མི་རྟོག་ལྟར་སྣང་སྐྱེ་བ་སོགས། །ནད་གདོན་ཅུང་ཟད་སེལ་བ་དག །བླུན་པོ་དགའ་བ་བསྐྱེད་ན་~86~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡང་། །མུ་སྟེགས་བྱེད་ལའང་ཡོད་པའི་ཕྱིར། །མ་དག་པ་ཡི་ཐབས་ལམ་ཡིན། །བདག་ལྟའི་རྩ་བ་མ་ཆད་ཅིང་། །
འཁོར་འདས་གཉིས་ལ་སྨོན་པ་ཅན། །དགེ་བ་ལ་ནི་ངོ་མཚར་བལྟ། །ཆོས་ཀུན་སྤྲོས་བྲལ་མི་ཤེས་པས། ། སངས་རྒྱས་ཉིད་དུ་བསྔོ་ན་ཡང་། །མ་དག་པ་ཡི་སྨོན་ལམ་ཡིན། །
དེ་ལ་སོགས་པ་མཐའ་ཡས་པ། །སངས་རྒྱས་གསུང་གི་གནད་འཕྱུགས་པས། །དགེ་བར་བྱེད་པར་སྣང་
ན་ཡང་། །མ་དག་པ་རུ་ཤེས་པར་གྱིས། །བསམ་པ་ལྷག་བསམ་རྣམ་དག་གིས། །ཐོས་བསྒོམས་མ་འཁྲུལ་བྱེད་གདམས་པ། །མདོར་ན་སངས་རྒྱས་ཞེས་སོགས་ནས། །བསྟན་པར་ཤེས་པར་བྱ་ཞེས་བར། །དེ་དོན་རྒྱལ་གསུང་དྲི་མེད་དང་། །འཕགས་བོད་མཁས་དང་གྲུབ་པ་ཡི། །བསྟན་བཅོས་མ་ནོར་ལམ་བཟང་ལ། །ཐོས་བསམ་བསྒོམ་པ་ཚུལ་བཞིན་དུ། །བྱེད་ན་སངས་རྒྱས་བསྟན་པའོ། །བྱང་སྡོམ་སྐབས་ཏེ་གཉིས་པའོ། །
༈ རྡོ་རྗེ་ཐེག་པའི་ཉམས་ལེན་ནི། །སྨིན་བྱེད་ནོར་པ་མེད་པ་ཡི། །དབང་བཞིའི་དོན་ནི་རྡོ་རྗེ་ཐེག །ཞེས་
ནས་སྡོམ་པ་སུམ་ལྡན་འགྱུར། །ཞེས་དོན་གསང་སྔགས་ལ་བརྟེན་ནས། །སངས་རྒྱས་བསྒྲུབ་ལ་སྨིན་གྲོལ་གཉིས། །ལ་འབད་སྨིན་བྱེད་དབང་བསྐུར་ནི། །རྡོ་རྗེ་འཆང་ནས་རང་ཉིད་ཀྱི། །མཚན་ལྡན་བླ་མ་བརྒྱུད་པའི་ཕྲེང་། །ངེས་གསལ་འདྲེན་རྒྱུ་ཡོད་པ་དགོས། །དབང་གི་ཆུ་བོ་མ་ནུབ་ཞེས། །རྒྱུད་སྡེ་སྤྱི་དང་ཁྱད་པར་དུ། ། གསུང་ངག་སྐབས་ཀྱི་རྒྱུ་དུས་དང་། །ཁྱད་པར་ལམ་དུས་དབང་གི་ནི། །ཆུ་བོ་སློབ་དཔོན་རང་ཉིད་ཀྱིས། །ཐོག་མར་ནོས་པའི་དུས་ཚོད་དེ། །རླུང་སེམས་མཁའ་འགྲོ་ཡབ་ཡུམ་གྱི། །བྱིན་གྱིས་བརླབས་པའི་དུས་དེ་ལས། ། ལམ་དུས་ཐ་ན་ཐུན་གཉིས་སུ། །ཆག་མེད་རྒྱུན་དང་ལྡན་པ་ཡིས། །ཉི་ཚོད་ཕྲ་མོ་མ་བརྒལ་བར། །ཉམས་ལེན་ཆག་མེད་དབང་གི་ནི། །ཆུ་བོ་མ་ནུབ་ཁྱད་པར་གནད། །བྱིན་བརླབས་བརྒྱུད་པ་མ་ཉམས་པ། །ཞེས་ནི་བསྒོམ་པ་བྱ་བའི་དོན། །ཐོས་བསམ་སྒྲོ་འདོགས་ལེགས་པར་བཅད། །སྙན་བརྒྱུད་བརྡ་
ཚིག་དོན་བརྒྱུད་མཐོང་བ་ ཕྱག་
ལེན་བརྒྱུད། །ཁོང་དུ་ཆུད་པ་ཉམས་བླངས་མཐའ། །བླང་དེས་རང་གི་རྒྱུད་ལ་ནི། །སྐྱོན་མེད་ཉམས་སྐྱེ་མྱོང་བའི་
མཐའ། །དེ་མཐུས་གཉིས་མེད་ཡེ་ཤེས་ནི། །རང་བྱུང་འཆར་བ་བྱིན་རླབས་མཐའ། །དེ་འབྲས་དབང་བཞིའི་གྲུབ་པའི་མཐའ། །མངོན་དུ་གྲུབ་པ་བཞི་དང་ལྡན། །སྲིད་པའི་འདོད་ཡོན་གཉེན་པོ་ཡི། །ཟིན་བྱས་ལམ་ཁྱེར་སྔགས་ཀྱི་གནད། །ཇི་ལྟ་ཇི་སྙེད་མཁྱེན་པ་ཡིས། །རྫོགས་པའི་སངས་རྒྱས་མཆོག་གི་གསུངས། །མཁས་དང་གྲུབ་པས་ལེགས་བཀྲལ་བའི། །སྤང་བྱ་དེ་དང་ཆ་འདྲ་བའི། །གཉེན་པོ་ཐབས་མཁས་སྣ་ཚོགས་ཀྱིས། །ཕྱི་ཡི་སྣང་གྲགས་ནང་གི་ལུས། །ལུས་རྩ་ཡི་གེ་ཁམས་རླུང་ལ། །དབྱིབས་ལ་བུམ་པ་རྩ་གསང་བ། །ཁམས་ལ་ཤེར་དབང་རླུང་སེམས་ལ། །བཞི་པའི་རྟེན་ཅིང་འབྲེལ་འབྱུང་ནི། །རིམ་གྱི་བསྒྲིག་ལ་དང་པོ་ནི། །དབང་གིས་རྒྱུད་~87~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལ་སྐུ་བཞི་ཡི། །ས་བོན་འདེབས་ནུས་སངས་རྒྱས་ཀྱི། །གསུང་བཞིན་མཛད་ཅིང་གནད་དོན་ནི། །ཇི་བཞིན་
མཁྱེན་པའི་བླ་མ་ལ། །དབང་བཞི་བླང་པས་རང་ཉིད་ཀྱི། །རྒྱུད་ལ་སྡོམ་པ་གསུམ་ལྡན་འགྱུར། །
རང་རང་ཆོ་གས་སོ་བྱང་གཉིས། །སྔོན་དུ་ཐོབ་དང་གཞན་ཡང་ནི། །དབང་བསྐུར་སྐབས་སུ་ཐུན་མིན་
གྱི༑ ༑སྐྱབས་འགྲོ་སེམས་བསྐྱེད་ལྡོག་པ་ཡིས། །སོ་བྱང་སྡོམ་པ་དང་ན་མཉམ། །ཐོབ་ཅིང་ཆོ་ག་ཉན་ཐོས་ལྟར། ། སེམས་བསྐྱེད་ལྡན་བླང་ཐེག་ཆེན་གྱི། །དགེ་སློང་བྱང་ཆུབ་སེམས་དཔའ་ཡི། །སྡོམ་པ་
་་་་་ཐོབ་ལུགས་གཉིས་རྒྱུད་
སྡེ་ལས། །གསུང་བཞིན་ཐོབ་པའི་བྱང་ཆུབ་སེམས། །དེ་ཡིས་རྡོ་རྗེ་ཐེག་པ་ཡི། །དབང་བཞི་རྫོགས་པར་ཐོབ་ནས་ནི། །སོ་བྱང་སྡོམ་པ་སྔགས་སྡོམ་གྱི། །ངོ་བོར་གྱུར་ཅིང་གསུམ་ལྡན་གྱི། །དགེ་སློང་རྡོ་རྗེ་འཛིན་མཆོག་ཐོབ།
 །དབང་བསྐུར་ལས་ཐོབ་པའང་ངོ་བོ་སུམ་ལྡན་དང་། །དེ་ལྟར་རང་ཅག་སོ་སོའི་ཆོ་ག་ལས་ཐོབ་པ་ནི་འདི་བཞིན་ནོ། ། བོད་ཀྱི་
ཕྱག་རྒྱ་པ་ཁ་ཅིག །བྱིན་བརླབས་ཙམ་གྱིས་སྨིན་བྱེད་དབང་། །འདོད་སོགས་འཁྲུལ་པར་གྱུར་པ་རྣམས། ། རིམ་པ་བཞིན་དུ་དགག་པ་ལ། །དེང་སང་རྡོ་རྗེ་ཕག་མོ་ཞེས། །སོགས་ནས་སྔོན་གྱི་ཆོ་གར་བཤད། །བར་གྱི་དོན་ནི་ཕག་མོ་ཡི། །བྱིན་རླབས་བསྐུར་ནས་ཆོས་སྒོ་ཕྱེ། །གཏུམ་མོ་སོགས་བསྒོམ་སྨིན་བྱེད་བཀག །དབང་བསྐུར་སྔོན་དུ་མ་སོང་བའི། །བྱིན་རླབས་ནམ་ཡང་མི་བྱའོ། །རྒྱུད་ཀྱི་དངོས་བསྟན་གྲུབ་ཐོབ་ཀྱི། །བླ་མའི་ངན་ངག་གིས་ཕྱེ་བའི། །ཕྱི་ནང་རྟེན་འབྲེལ་གནད་ལྡན་པའི། །དཀྱིལ་འཁོར་ཆེན་པོར་དབང་བསྐུར་བ། །སྨིན་བྱེད་དབང་ཞེས་དེ་ལ་ཟེར། །དེ་ཡི་སྡོམ་པ་གསུམ་ལྡན་གྱུར། །བྱིན་རླབས་ཉན་རུང་གསང་སྔགས་ཀྱི། །ལམ་སྒོམ་ལ་དབང་གཞན་དུ་ནི། །སྐྱབས་སེམས་རྒྱུན་བཤགས་ལྷའི་བྱིན་རླབས། །ཡེ་ཤེས་ཕབ་དང་ལྷ་བསྒོམ་སྔགས། ། བཟླ་རུང་བྱིན་རླབས་དབང་བཞིའི་ཚུལ། །ཕྱག་མཚན་གཏད་དང་ཚེ་ལ་ནི། །དབང་ཕྱིར་ཚེ་ཡི་དབང་བསྐུར་སོགས། །དབང་གི་མིང་ཙམ་བཏགས་པ་ཡིན། །དཔེ་ན་དབང་དང་བྱིན་རླབས་དང་། །རྗེས་གནང་གནད་ཀྱི་རྣམ་དབྱེ་ནི། །ཤེས་པར་བྱ་དགོས་
སྔགས་ཀྱི་སྡོམ་ལྡན་པ། །ལམ་ཀུན་བསྒོམ་རུང་དབང་ བཞི་བསྐུར་དགོས། །དེ་
ཡིས་སྨིན་ནས་བྱིན་རླབས་དང་། །རྗེས་གནང་ཞུས་པས་ངོ་སྐལ་གྱི། །ལམ་བསྒོམ་རུང་གི་ལམ་ཀུན་མིན། །དེ་ལྟར་གནད་རྟོགས་གལ་ཆེ་ཞིང་། །བརྒྱུད་ལྡན་མན་ངག་རྟེན་འབྲེལ་གནད། །མི་ལྡན་སྡོམ་པ་འབོག་ཆོག་དང་། ། དཀྱིལ་འཁོར་དབང་བསྐུར་རང་བཟོ་ཡིན། །སྔོན་ཆོག་རྣམས་ཀྱང་དེང་གི་དུས། །མི་རུང་ཕྱིར་ན་རང་བཟོ་སྤངས། །ཆོ་ག་རྣམ་དག་གལ་ཆེའོ། །གྲངས་ངེས་མེད་པར་དབང་བསྐུར་བ། །དགག་པ་དེས་ན་ཉན་ཐོས་ཐེག ། སོགས་ནས་འཇུག་པ་ཡིན་གྱི་བར། །རྒྱུད་སྡེ་བཞི་ལས་སྤྱོད་རྒྱུད་ཀྱི། །སློབ་མར་དབང་བསྐུར་གྲངས་ངེས་མེད། ། གཞན་གསུམ་ལ་ནི་ཉེར་ལྔའི་བར། །ཟུང་དུ་མ་གྱུར་ངེས་པར་དགོས། །~88~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གསང་བ་སྤྱི་རྒྱུད་རྒྱུད་སྡེ་བཞི། །ཀུན་གྱི་ཁ་བསྐང་སྤྱི་འགྲོ་ཡིན། །རྒྱུད་སྡེའི་དབང་ལ་ཉིན་དང་པོར། །
སྟ་གོན་བྱས་ཏེ་དངོས་གཞི་ཡི། །ཆོ་ག་སྔོན་འགྲོ་གཏོར་མ་ནས། །རྗེས་ཆོག་བར་དུ་ཉིན་ཞག་གིས། །མ་ཆོད་པ་
ཞིག་ངེས་པར་དགོས། །མཚན་མོར་བཤད་པ་རྒྱ་གར་དུ། །གསང་སྔགས་དབང་བསྐུར་དམ་ཚིག་རྫས། །སྣོད་མིན་གསང་བ་ཆེས་དམ་པས། །མཚན་མོ་མི་ཡི་རྒྱུ་འགྲུལ་སོགས། །དཀོན་པར་མཛད་དང་མཚན་མོའི་དུས། ། མཁའ་འགྲོ་འདུ་དང་བྱིན་རླབས་དུས། །གཞན་ཡང་རྡོ་རྗེ་སློབ་དཔོན་དབང་། །སློབ་མ་རེ་རེ་བཞིན་བསྐུར་དང་། ། སྤྲོས་བཅས་རིགས་པའི་དབང་
ཀྱེ་རྡོར་ཌོམ་བྷི་ལུགས་ལྟ་བུ་ ལྔ་བསྐྱར། །སློབ་དཔོན་དབང་ཡང་ཚར་གྲངས་ཀྱི། །
ཉིན་ཞག་ཁོངས་སུ་གྲུབ་མིན་ལ། །དགོངས་འདྲ་དེང་སང་ཕྱག་ལེན་ལ། །རིགས་པའི་དབང་ལྔ་སློབ་དཔོན་དབང་། །མུ་འབྲེལ་མཛད་ཅིང་སློབ་མ་ཡང་། །ཉི་ཤུ་རྩ་ལྔར་སྟབས་གཅིག་ཏུ། །མཛད་པས་འགོར་སྐྱོན་མི་འོང་འདྲ། །དུས་འཁོར་མཁའ་འགྲོ་རྒྱ་མཚོ་སོགས། །ཆོ་ག་རྒྱས་པས་ཉིན་ཞག་གིས། །མ་ཆོད་དཀའ་ཙམ་དུས་འཁོར་ནི། །བླ་མེད་སྤྱི་དང་བབ་མི་འདྲའི། །ཁྱད་པར་འགའ་ཞིག་ཡོད་པར་སྣང་། །འཇམ་མགོན་བླ་མས་གསང་སྔགས་ཀྱི། །དབང་བསྐུར་ཕྱག་ལེན་དངོས་གཙང་ཕྱིར། །དོགས་མཐའ་བཀག་སྟེ་འདོམས་པར་མཛད།  ། གསུམ་པ་དཀྱིལ་འཁོར་མ་དག་པ། །དགག་དོན་དེང་སང་བྱིན་རླབས་ཞེས། །སོགས་ནས་སངས་རྒྱས་རྣམས་ཀྱི་བཀག །བར་གྱི་དོན་ནི་སངས་རྒྱས་ཀྱིས། །རྒྱུད་སྡེ་ནས་གསུང་དཀྱིལ་འཁོར་གྱི། །ཆོ་ག་རྡུལ་ཚོན་ལ་བརྟེན་པར། །ཕྱི་རུ་འདོམ་གང་གྲུ་བཞི་དང་། །ནང་གི་སེམས་ལ་བྱང་ཆུབ་ཀྱི། །ཕྱོགས་ཆོས་སུམ་ཅུ་སོ་བདུན་ཡོད། ། དེ་ཡི་རྟེན་འབྲེལ་གྱི་སྟོབས་ཀྱིས། །དཀྱིལ་འཁོར་གྲུ་བཞི་སྒོ་བཞི་པ། །འབྱུང་བ་ཡིན་ཞིང་དེ་འདྲ་བར། །དབང་བསྐུར་པས་ནི་རྟེན་འབྲེལ་འགྲིགས། །སྡོམ་པ་སྐྱེ་ཞིང་སྨིན་ནུས་པའི། །གནད་ཡོད་རྡུལ་ཚོན་དཀྱིལ་འཁོར་ཉིད། །རྒྱུད་དང་གྲུབ་པའི་མན་ངག་གིས། །བཀྲལ་ཞིང་དམ་པའི་ཕྱག་ལེན་ལ། །མཛད་པས་རས་བྲིས་ཚད་ལྡན་ལ། །བརྟེན་པ་འདི་གཉིས་གཙོ་བོར་བཟུང་། །ཆོ་ག་མ་དག་དབང་བསྐུར་བྱེད། །དགག་དོན་དབང་བསྐུར་བྱེད་སོགས་ནས། །སངས་རྒྱས་བྱིན་རླབས་ཡིན་གྱི་བར། །དོན་ནི་རྒྱུད་དང་མན་ངག་གིས། །མ་ཟིན་རང་བཟོའི་ཆོ་ག་ཡི། །དབང་བསྐུར་བྱས་པས་སློབ་མ་ཡི། །ལུས་ངག་ཡིད་ལ་འཕར་གཡོ་སོགས། །བྱུང་ཡང་གདོན་གྱི་ཆོ་འཕྲུལ་ཡིན། །རྒྱུད་དང་མན་ངག་གིས་ཟིན་པའི། །རྣམ་དག་ཆོ་གའི་དབང་བསྐུར་ལས། །བྱུང་བ་སངས་རྒྱས་བྱིན་རླབས་ཡིན། །དབང་བསྐུར་མེད་པར་ཟབ་ལམ་བསྒོམས། །དགག་དོན་དབང་བསྐུར་མེད་སོགས་ནས། །སྲུང་ཕྱིར་འབད་པར་བྱ་བའི་བར། །ཞེས་དོན་དབང་བསྐུར་མ་ཐོབ་པས། །རྒྱུད་ལུང་ལྟ་རྟོགས་དབང་འཆད་ཉན། །ལས་ཚོགས་སྒྲུབ་པས་ཆར་འབེབས་དང་། །འདྲེ་འདུལ་བྱིན་རླབས་ཕྲན་ཚེགས་ཙམ། །བྱུང་བྱུང་~89~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འདྲ་ཡང་ཕྱི་མ་ནི། །དམྱལ་བའི་རྒྱུ་ཡིན་སྤང་བར་བྱ། །
༈ དབང་ལ་དབང་པོ་རབ་དང་འབྲིང་། །ཕྱེ་ནས་སྨྲ་བ་དགག་པ་ནི། །ཁ་ཅིག་གང་ཟག་ལ་སོགས་ནས། །
རྒྱུད་ལས་བཀག་ཞེས་བར་གསུང་དོན། །སྤྲུལ་པའི་དཀྱིལ་འཁོར་སྔོན་ཆོག་ཡིན། །ད་ལྟའི་གང་ཟག་སྐབས་མི་
འབྲེལ། །གང་ཟག་རབ་འབྲིང་ཐམས་ཅད་ཀུན། །རབ་ཏུ་རྡུལ་ཚོན་དཀྱིལ་འཁོར་དང་། །ཡང་ན་རས་བྲིས་ལ་བརྟེན་དགོས།
 །རས་བྲིས། ཡང་མན་ངག་གི་ཟིན་ཅིང་ཕྱག་ལེན་ལ་མཛད་ཀྱང་གསུམ་ངག་སྐབས་སོགས་བཅོམ་ལྡན་འདས་ཀྱི་ཞལ་
དང་འདྲ་བའི་ཆོ་ག་བརྒྱད་ཀྱི་རྣམ་བཞག་ཚང་བ་རྡུལ་ཚོན་འོད་ཁྱད་པར་འཕགས་ཤིང་ངེས་པར་མཛད། ཚོམ་བུའི་དཀྱིལ་འཁོར་ལ་
སོགས་སྤངས། །སེམས་བསྐྱེད་ཙམ་གྱིས་གསང་སྔགས་བསྒོམ། །དགག་དོན་ལ་ལ་སེམས་བསྐྱེད་ཞེས། ། སོགས་ནས་རྣམ་དབྱེ་ཤེས་དགོས་སོ། །ཞེས་དོན་བྱ་རྒྱུད་རྣམ་གསུམ་ལས། །དོན་ཡོད་ཞགས་པ་སྤྱན་རས་གཟིགས། །ཞིབ་མོ་ཡི་ནི་ཆོ་ག་དང་། །དམ་ཚིག་གསུམ་བཀོད་ལ་སོགས་པ། །དམིགས་བསལ་ཙམ་ལས་བྱ་རྒྱུད་ཀྱི། །ལེགས་གྲུབ་དཔུང་བཟང་ཡན་ཆོད་དང་། །སྤྱོད་རྒྱུད་རྣལ་འབྱོར་བླ་མེད་བཅས། །གསང་སྔགས་བསྒོམ་ལ་དབང་བསྐུར་དགོས། །གཞན་ཡང་སྒྲུབ་ཐབས་བརྒྱ་རྒྱམ་སོགས། །རྗེས་གནང་ལ་ཡང་བླ་མེད་ཀྱི། ། དབང་བསྐུར་ཐོབ་ནས་ཀུན་ཞུ་རུང་། །གཞན་དུ་རང་རང་རྒྱུ་སྡེ་དེའི། །དབང་བསྐུར་ཐོབ་ན་རྗེས་གནང་རུང་། ། མཁན་ཆེན་ངག་དབང་ཆོས་གྲགས་གསུང་། །གཏོར་མ་ཏིང་འཛིན་གྱི་དབང་བསྐུར། །སྨིན་བྱེད་འདོད་དགག་གཏོར་མའི་དབང་། །སོགས་ནས་གསུང་པ་མེད་ཞེས་བར། །རྗེས་གནང་སོགས་ལ་གཏོར་མ་ནི། །མགོ་ཐོག་བཞག་ནས་ལྷ་བསྒོམ་བསྟིམ། །དམིགས་བསལ་ཡོད་དང་ཏིང་ངེ་འཛིན། །དམིགས་པ་ཙམ་གྱིས་དབང་བཞི་ལེན། །དེ་ཡིས་དབང་བསྐུར་གོ་བཅད་སྤངས། །
༈ དབང་བསྐུར་ཕྱི་ནས་ཁས་ལེན་བྱེད། །བཀག་དོན་འགའ་ཞིག་གསང་སྔགས་སོགས། །ཞེས་ནས་
ཆོས་བཞིན་གྱིས་ཞེས་བར། །ཞེས་དོན་སྔོན་དུ་དབང་བསྐུར་ནས། །ཆོས་བཤད་གོང་འོག་མ་འཇོལ་གནད། ། སེམས་ཉིད་རྟོགས་ན་དབང་མི་དགོས། །བཀག་དོན་ལ་ལ་སེམས་ཉིད་སོགས། །ཞེས་ནས་སྤང་བའི་གསང་ཚིག་བར། །ཞེས་དོན་སེམས་ཉིད་རྟོགས་རློམ་གྱི། །ཀུན་གྱི་གོ་ཆོད་ལོག་རྟོག་སྤང་། །དྭགས་པོའི་བརྒྱུད་འཛིན་ཁ་ཅིག་གི། །ཆོ་ག་མེད་པར་བླ་མ་ཡི། །ལུས་དཀྱིལ་ཙམ་ལ་སྨིན་བྱེད་ལེན། །བཀག་དོན་ཁ་ཅིག་ཆོ་ག་མེད། ། སོགས་ནས་རིགས་ཅན་ཡིན་གསུང་བར། །ཞེས་པའི་དོན་ནི་ཆོ་ག་ནི། །ཚིག་གཅིག་མེད་པར་བླ་མ་ཡི། །ལུས་ལས་དབང་བསྐུར་ལེན་ཟེར་བ། །འབྲེལ་མེད་རྫོགས་པའི་སངས་རྒྱས་ཀྱི། །གསུང་པའི་སྡོམ་གསུམ་ཆོ་ག་ཀུན། །སྤངས་པའི་ལོག་རྟོག་འདི་སྤངས་ཤིག །རྣམ་གྲོལ་ལམ་ཀུན་བདེན་པ་གཉིས། །ཟུང་འབྲེལ་ལ་བརྟེན་~90~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དོན་དམ་པར། །ཆོས་ཀུན་སྤྲོས་པ་ཀུན་ལས་བྲལ། །དེ་ཉིད་རྟོགས་ཐབས་ཐབས་བྱུང་གི །སྡོམ་གསུམ་ལེན་
ཐབས་ལམ་ས་འབྲས། །རྣམ་བཞག་ཀུན་རྫོབ་ཟུང་འབྲེལ་དགོས། །བྱ་རྒྱུད་སོགས་ལ་དབང་བཞི་དང་། །རིམ་གཉིས་ཡོད་འདོད་བཀག་པ་ཡིན། །ཁ་ཅིག་བྱ་རྒྱུད་སོགས་ཞེས་ནས། །གསུང་པའི་དངོས་གྲུབ་འབྱུང་གི་བར། ། ཞེས་པའི་དོན་ནི་རྒྱུད་སྡེ་བཞི། །རང་རང་རྒྱུད་ནས་གསུང་པ་བཞིན། །བྱ་ཞིང་རང་བཟོའི་བསྲེ་ལྷད་སྤངས། ། རྒྱུད་དོན་མ་འཁྲུལ་དངོས་གྲུབ་འབྱུང་། །བཀའ་བརྒྱུད་པ་འགས་གསང་སྔགས་ལ། །མོས་པ་ཆོས་ཀྱི་སྒོར་བྱས་ནས། །ཟབ་ལམ་བསྒོམ་རུང་འདོད་བཀག་པ། །ལ་ལ་དབང་བསྐུར་མ་བྱས་ཞེས། །སོགས་ནས་རྒྱུ་མཚན་དེ་ལྟར་ཡིན། །བར་དོན་སྔགས་ལ་མོས་ཙམ་གྱི། །དབང་མ་ཐོབ་པར་ལམ་བསྒོམ་སྤངས། །དཔེར་ན་ཞིང་ལ་སོ་ནམ་ནི། །མ་བྱས་ཀྱང་ནི་ལོ་ཏོག་ལ། །མོས་པ་ཟ་རྒྱུའི་སྒོ་ཡིན་པས། །ཟ་འདོད་ཙམ་ལས་ཞིང་བཟང་ལ། །རྩོལ་བ་སོ་ནམ་མ་བྱས་མཚུངས། །
གསང་སྔགས་རྡོ་རྗེ་ཐེག་པ་ལ། །དབང་བསྐུར་བ་ཉིད་གཙོ་བོ་སྟེ། །ཕྱི་དང་ནང་གི་ཆོས་ཀུན་ལ། །
རྫོགས་སངས་རྒྱས་ཀྱི་རྟེན་འབྲེལ་གནད། །ཁྱད་པར་ཅན་ཡོད་དེ་ལ་བྱེད། །དབང་བསྐུར་ཆོ་གས་རྟེན་འབྲེལ་ནི། ། བསྒྲིག་ཚུལ་སློབ་མའི་ཕུང་ཁམས་དང་། །སྐྱེ་མཆེད་རྣམས་ལ་སློབ་དཔོན་གྱི། །རིགས་ལྔ་སོགས་སུ་ངོ་སྤྲོད་ཐབས། །ཆུ་དབང་ལ་
རིགས་པའི་དབང་ལྔ་བརྟུལ་ཞུགས་སློབ་དཔོན་གང་ལ་གསུམ་སོགས་ སོགས་རིམ་བསྐུར་བས། །ཕྲ་
ཞིང་ཕྲ་རྣམས་ཡེ་ཤེས་སུ། །སྐུ་བཞིའི་ས་བོན་ནུས་ལྡན་བཏབ། །དེ་རྒྱུན་སྐྱོང་པས་རབ་ཚེ་འདི། །འབྲིང་གི་བར་དོ་མཐའ་སྐྱེ་བ། །བཅུ་དྲུག་ཚུན་ཆད་རྫོགས་སངས་རྒྱས། །མངོན་དུ་བྱེད་ལ་དབང་བསྐུར་བཏགས། །རྒྱལ་པོ་ཨིནྡྲ་བྷུ་ཏི་སོགས། །གང་ཟག་རབ་ཉིད་དབང་གིས་གྲོལ། །འབྲིང་མན་དེ་རྒྱུན་གྲོལ་བྱེད་ལམ། །བསྒོམ་ཞིང་བུམ་དབང་གནས་སྐབས་སུ། །ཐ་མལ་རྣམ་རྟོག་སྤོང་བ་ཡི། །སྡོམ་པ་ཐོབ་ཅིང་མི་ཉམས་པར། །སྲུང་ཞིང་བསྒོམ་ལ་བསྐྱེད་རིམ་དང་། །གོང་མའི་གནས་སྐབས་གྱ་ནོམ་ལྷར། །ཞེན་པའི་རྣམ་རྟོག་སྤོང་བ་ཡི། །སྡོམ་པ་ཐོབ་ཅིང་རྫོགས་རིམ་བསྒོམ། །དཔེར་ན་ཐོག་མར་རྣམ་དག་གིས། །དབང་གི་ཆོ་གས་དཀྱིལ་འཁོར་བཞིར། ། སྐུ་བཞིའི་ནས་ཀྱི་ས་བོན་བཏབ། །དེ་ཉིད་དམ་ཚིག་སྲུང་སྡོམ་དང་། །ལམ་གྱིས་བསོད་ནམས་ཆར་རྒྱུན་གྱིས། ། སྐྱོང་པས་མི་ཉམས་གོང་འཕེལ་གྱིས། །འབྲས་བུ་སྐུ་བཞིའི་ལོ་ཐོག་སྨིན། །དེ་ལྟར་དབང་ཉིད་མཆོག་ཏུ་གྱུར། ། རས་ཆུང་རྗེས་འབྲང་འགའ་ཞིག་གིས། །དབང་བསྐུར་མུ་བཞི་འདོད་བཀག་པ། །ལ་ལ་དབང་བསྐུར་ཞེས་སོགས་ནས། །ཡིན་ཞེས་བྱ་བའི་བར་གྱི་དོན། །དབང་སོགས་མུ་བཞི་བརྩི་བ་སྤངས། །
༈ རྙིང་མ་ཁ་ཅིག་གསང་སྒྲོགས་ཀྱི། །ལྟུང་བ་མེད་འདོད་བཀག་པ་ནི། །ཁ་ཅིག་གསང་སྔགས་ཞེས་~91~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སོགས་ནས། །གནོད་ཚིག་ཡིན་ཞེས་བར་གྱི་དོན། །ཟབ་མོའི་ཆོས་ལ་གསང་མི་གསང་། །རྒྱལ་བས་ཇི་སྐད་
གསུང་ལྟར་བྱ། །དེ་ནས་གྲོལ་བྱེད་རིམ་གཉིས་ལ། །ཕྱག་རྒྱས་འགས་སྔོན་བྱུང་གི །གྲུབ་ཐོབ་ཐབས་ལམ་རེ་རེ་ཡིས། །གྲོལ་བ་ཡིན་གྱི་རིམ་པ་གཉིས། །བསྒོམ་པ་དགོས་མེད་སྨྲ་བཀག་དོན། །ཁ་ཅིག་འཁྲུལ་དང་མ་འཁྲུལ་མེད། །ཞེས་ནས་མཁས་རྣམས་གུས་ཀྱི་བར། །ཞེས་པའི་དོན་ནི་ཐབས་ཤེས་རབ། །གཉིས་ཀ་མ་ཚོགས་རྫོགས་སངས་རྒྱས། །བསྒྲུབ་པའི་ཐབས་གཞན་མེད་པ་སྟེ། །དེ་ཡང་ཐབས་ཀྱིས་མྱང་འདས་མཐའ། །ཤེས་རབ་ཆེན་པོས་འཁོར་བའི་མཐའ། །མཐའ་གཉིས་གནོན་པའི་ལམ་བསླབ་པས། །སངས་རྒྱས་གོ་འཕང་ཐོབ་པར་འགྱུར། །དབང་གི་ས་བོན་བཏབ་བྱིན་རླབས། །རིམ་པ་གཉིས་བསྒོམ་རྟེན་འབྲེལ་གྱིས། །ཡེ་ཤེས་རྟོགས་ནས་རྣམ་གྲོལ་བརྙེས། །ལམ་ཀུན་རིམ་གཉིས་ལ་འདུས་ཏེ། །བསྐྱེད་རིམ་རླུང་དང་གཏུམ་མོ་ཡི། །དམིགས་པ་སོགས་ནི་རིམ་གཉིས་དངོས། །བྱིན་རླབས་དེ་ཡི་འབྲས་བུའི་ཚུལ། །ལྟ་བ་དེ་གཉིས་དག་བྱེད་ཐབས་
ཀྱི། །ཡན་
ལག་ཡིན་ཕྱག་རྒྱ་ཆེན་པོ་ནི། །དེ་ལས་སྐྱེས་པའི་ཡེ་ཤེས་དང་། །ལམ་དེ་བོགས་དབྱུང་བྱེད་པའི་ཕྱིར། །སྤྲོས་
བཅས་སྤྲོས་མེད་སྤྱོད་པའོ། །དེ་དག་ཐམས་ཅད་ཚོགས་པ་ཡིན། །གནད་ཀྱིས་ཡིན་རུང་ལས་རྟེན་འབྲེལ། ། སྟོབས་ཀྱིས་ནུས་པའི་གསལ་ཁ་ནི། །དཔེར་ན་ནད་པའི་ལུས་གསོ་བ། །བཟའ་བཏུང་ཀུན་གྱིས་བྱེད་མོད་ཀྱང་། ། དེ་ནང་ཞོ་ཆང་ལ་སོགས་འགས། །ཐོག་མར་ཡི་ག་འབྱེད་བྱེད་མཚུངས། །
དེ་ལྟའི་གནད་ཤེས་ཕྱོགས་རེ་ལས། །མ་ཞེན་སྨིན་བྱེད་དབང་རིམ་གཉིས། །ཟུང་འབྲེལ་གྱི་ནི་འཚང་རྒྱ་
བའི། །ལམ་བཟང་ཚང་ལ་མ་ནོར་བ། །ཡིན་པའི་གནད་འདི་སྙིང་ལ་བཅང་། །གོང་གི་ནང་ཚན་སྤྱོད་པ་ལ། ། ཨིནྡྲ་བྷུ་ཏིའི་མཛད་པ་ནི། །སྤྲོས་བཅས་བྷ ཱུ་སུ་ཀུ་སྤྲོས་མེད། །ཤིན་ཏུ་སྤྲོས་མེད་རིམ་པ་གཉིས། །བརྟེན་ཕྱིར་
རྣལ་འབྱོར་དབང་ཕྱུག་སོགས། །ཀུན་ཏུ་བཟང་པོའི་སྤྱོད་པའོ། །ཕ་རོལ་ཕྱིན་དང་རྡོ་རྗེ་ཐེག །གཉིས་ཀ་འཁྲུལ་མེད་ལམ་བཟང་ལ། །ཕ་རོལ་ཕྱིན་ལམ་བསྒྲོད་ཚུལ་ནི། །ལམ་ནི་སྟོང་ཉིད་སྙིང་རྗེ་ཡི། །སྙིང་པོ་ཅན་དང་ཕར་ཕྱིན་དྲུག །བསྒོམ་དེས་དབང་རྣོན་བརྩོན་འགྲུས་ནི། །མྱུར་ཡང་བསྐལ་པ་གྲངས་མེད་གསུམ། །དཀའ་སྤྱད་དགོས་ཏེ་ཚོགས་སྦྱོར་ལ། །གྲངས་མེད་གཅིག་དང་ས་བདུན་བར། །གྲངས་མེད་གཅིག་དང་ས་བརྒྱད་དགུ། ། བཅུ་སྟེ་གྲངས་མེད་གསུམ་བར་དགོས། །དེ་ལྟར་དང་པོ་བྱང་སེམས་བསྐྱེད། །གྲངས་མེད་གསུམ་དུ་ཚོགས་གཉིས་བསོག །ས་བརྒྱད་དགུ་པ་བཅུ་པའི་བར། །ཡང་དག་མཐའ་དངོས་མི་བྱ་བར། །སྨོན་ལམ་ཡོངས་སུ་རྫོགས་པ་དང་། །སེམས་ཅན་ཡོངས་སུ་སྨིན་པ་དང་། །སངས་རྒྱས་རྣམས་ཀྱི་ཞིང་སྣོད་བཅུད། །གཅིག་བསྡུས་ལེགས་སྦྱོང་མཐར་ཕྱིན་ཏེ།
 །སྨོན་ལམ་ཕར་ཕྱིན་བརྙེས་སོགས་དོན་གཅིག་གོ། ། ས་བཅུའི་རྒྱུན་མཐར་བདུད་བཞི་བཏུལ། ། ~92~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྫོགས་པའི་སངས་རྒྱས་ཐོབ་པར་གསུངས། །བདུད་བཞི་ཞེས་པ་གནས་ངེས་ལེན། །ཕྲ་ཞིང་ འཛིན་པའི་མཐའ་ ཕྲ་
བའི་རྒྱུན་གྱི་ཆ། །ཡེ་ཤེས་ཀྱིས་སྤོང་དེ་ཡིན་ཞེས། །ཀུན་མཁྱེན་བསོད་ནམས་སེང་གེས་བཞེད། །རྡོ་རྗེ་ཐེག་
པའི་ལམ་བསྒྲུབ་པ། །མ་ནོར་དབང་བླང་འཁྲུལ་མེད་ཀྱི། །རིམ་གཉིས་བསྒོམ་ཞིང་དེ་ལས་བྱུང་། །མཚོན་བྱེད་དཔེ་ཡི་ཡེ་ཤེས་སྐྱེ། །དེ་ལ་གོམས་བྱས་དྲོད་ཐོབ་རྟགས། །ཆོས་བརྒྱད་མགོ་སྙོམས་དེ་འཁོར་འདས། །བླང་དོར་འཛིན་མེད་བསྲེ་བའི་ཕྱིར། །རྣམ་དག་སྤྱོད་པ་སྤྱད་པ་ཡི། །ནང་ལུས་རླུང་སེམས་དབུ་མར་ཞུགས། །ས་ལམ་ཀུན་བསྒྲོད་རྡོ་རྗེ་འཛིན། །བཅུ་གསུམ་པ་ཡི་ས་ཐོབ་བོ། །ལམ་འདི་སངས་རྒྱས་ཀྱིས་བསྟན་པའི། །དམ་ཆོས་སྙིང་པོ་རྣལ་འབྱོར་རྒྱུད། །མན་ཆད་ལ་སྦས་བླ་མེད་ཀྱི། །རྒྱུད་སྡེ་རྣམས་ཀྱི་གསང་ཚིག་མཆོག །སྐལ་ལྡན་འཚང་རྒྱའི་མྱུར་ལམ་ཡིན། །དེ་ལྟར་མདོ་སྔགས་ལམ་གཉིས་ལ། །སངས་རྒྱས་གཉིས་གསུང་ཇི་ལྟར་ཡིན། ། སྙམ་ན་དེ་ཡི་གནད་འདི་ཡིན། །རྒྱུད་ཡི་ཆེ་བ་འདོན་པའི་ཕྱིར། །ཕར་ཕྱིན་ཐེག་པར་ས་བཅུ་ཡིན། །སྦས་པ་ཡིན་ཞེས་གསུང་པ་དང་། །བདག་ཉིད་ཆེན་པོ་ས་པཎ་གྱིས། །བདག་མེད་བསྟོད་པའི་འགྲེལ་པ་ལས། །སྐྱུ་རུ་ར་ནི་ཆུ་དང་ནི། །འོ་མས་བཅུས་གཉིས་སོ་སོའི་དཔེ། །མཛད་དང་སཾ་བྷུ་ཊའི་ལུང་ལས། །གང་དག་བསམ་གྱིས་མི་ཁྱབ་གནས། །མངོན་དུ་མ་བྱས་པ་དེ་ནི། །བདེ་བར་གཤེགས་པ་སྟེ་སངས་རྒྱས། །ཡིན་ལ་མཚན་གཞི་མཚོན་པ་ནི། །རྡོ་རྗེ་འཛིན་པ་ཡང་དག་པའོ། །གསུང་དོན་སངས་རྒྱས་ཡིན་ཞེས་དོན། །མདོ་ལུགས་སངས་རྒྱས་མཚན་གཞིར་བསྟན། །མཚན་གཞི་མཚོན་པའི་རྡོ་རྗེ་འཛིན། །ཡང་དག་པ་ཞེས་སྔགས་ལུགས་ཀྱི། ། སངས་རྒྱས་ཀྱི་ནི་མཚན་གཞི་ཡིན། །བསམ་གྱིས་མི་ཁྱབ་མངོན་བྱས་དོན། །ཡུལ་དང་ཡུལ་ཅན་སྣང་བ་ཀུན། ། བདེ་སྟོང་དང་དུ་རོ་གཅིག་པར། །འདྲེས་པའི་སངས་རྒྱས་རང་སྣང་གི །ཡེ་ཤེས་མངོན་གྱུར་བཅུ་གསུམ་པ། །དེ་གཉིས་གང་ཞིག་ཉམས་ལེན་ནི། །རྫོགས་སངས་རྒྱས་ཀྱི་མདོ་དང་ནི། །རྒྱུད་སྡེར་ཇི་སྐད་གསུངས་པ་བཞིན། ། དེ་དང་མཐུན་པར་ཉམས་ལེན་གནད། །སོ་ཐར་ཉན་ཐོས་ཕ་རོལ་ཕྱིན། །ཐེག་ཆེན་བྱང་སེམས་གསང་སྔགས་ཏེ༑ ༑དེ་གསུམ་གཞུང་དང་མི་མཐུན་པའི། །ཆོས་པ་སངས་རྒྱས་ཆོས་ལུགས་མིན། །མདོ་དང་རྒྱུད་སྡེའི་དགོངས་པ་དང་། །ལམ་བཟང་ཚང་ལ་མ་ནོར་བ། །སོ་ཐར་རིགས་བདུན་སེམས་བསྐྱེད་དང་། །དབང་བསྐུར་ལས་ཐོབ་སྡོམ་པ་ནི། །ལེགས་པར་བླང་ཞིང་བསྲུང་བ་ལ། །དགེ་ཚོགས་རླབས་ཆེ་རིམ་གཉིས་གནད། །ཤེས་ནས་བསྒོམ་པ་རྫོགས་སངས་རྒྱས། །ཐོབ་པའི་ལམ་ཡིན་དེ་ལྟར་གྱི། །གནད་རྟོགས་ཤིན་ཏུ་གལ་ཆེའོ།  །
༈ དེ་ནས་བསྟན་པའི་རྩ་བ་ནི། །སྡོམ་གསུམ་ཉམས་སུ་ལེན་ཚུལ་སོགས། །རིམ་པར་དགག་པར་བྱེད་
པ་ནི། །སྡོམ་གསུམ་ལེན་ཚུལ་བཀག་དོན་ནི། །གང་དག་རབ་བྱུང་ཞེས་པ་སོགས། །དགའ་བར་བྱ་ཕྱིར་ཡིན་~93~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བར་དོན། །སོར་སྡོམ་ལེན་ལ་ངེས་འབྱུང་དགོས། །བྱང་སེམས་སྡོམ་པ་ཀླུ་སྒྲུབ་དང་། །ཐོགས་མེད་གསུང་དང་
མ་འགལ་དགོས། །གསང་སྔགས་བསྒོམས་པ་མང་སོགས་ནས། །རང་བཟོར་གསང་སྔགས་སྤྱོད་པར་ཟད། ། བར་དོན་གསང་སྔགས་ཉམས་ལེན་ལ། །རྒྱུད་སྡེར་གསུང་བཞིན་ཉམས་ལེན་དགོས། །དེ་ལ་ཁག་འདོགས་ཕལ་ཆེར་གྱིས། །འཕྲལ་གྱི་སྤྱོད་པ་བག་ཡངས་སུ། །ཅི་འདོད་བདེ་བའི་འདུ་ཤེས་ཀྱིས། །རང་བཟོའི་གསང་སྔགས་ཉམས་ལེན་སྤངས། །གལ་ཏེ་དབང་བསྐུར་ཞེས་སོགས་ནས། །གུས་པས་ལེན་ཞེས་བར་གྱི་དོན། །བྱེ་བྲག་དབང་བསྐུར་རྒྱུད་མན་ངག །མ་གཏོགས་འཁྲུལ་དང་རང་བཟོ་སྤངས། །གོང་དུ་སྨོས་བཞིན་རྒྱུད་མན་ངག ། བླ་མ་དམ་པའི་ཕྱག་ལེན་བཞིན། །སྦྱོར་དངོས་རྗེས་གསུམ་ཚང་བ་ཡི། །དབང་བསྐུར་བྱང་ཆུབ་ཐོབ་བྱེད་གཙོ། ། རང་བཟོའི་ཀྲོང་བསྐྱེད་དྲོད་སྐྱེ་ཙམ། །གཏུམ་མོ་ཡང་དག་མིན་པ་ཡི། །དྲི་བཅས་ཡེ་ཤེས་བཀག་པའི་དོན། །རྒྱ་ལ་བསྐྱེད་རིམ་བསྒོམ་སོགས་ནས། །ལམ་མི་འགྱུར་ཞེས་བར་གྱི་དོན། །སྦྱང་གཞི་སྦྱོང་བྱེད་གནད་མི་ཤེས། ། རང་བཟོའི་ཀྲོང་བསྐྱེད་རྩ་ཐིག་རླུང་། །རྣམ་ཤེས་
སེམས་དབྱིངས་ཁྱབ་རླུང་གི་དྲོད། །ཞུ་བདེས་རིག་སྟོང་རྟོག་པ་
ཡི༑ ༑གནད་མི་ཤེས་པར་བཙན་ཐབས་ཀྱིས། །རླུང་གི་དྲོད་སྐྱེ་རས་རྐྱང་ཙམ། །ཆོག་དང་རྣམ་རྟོག་ཅུང་ཟད་ཙམ། །བཀག་ལ་མཆོག་འཛིན་དེ་ཉམས་ནས། །སླར་ཡང་འཁོར་བའི་རྒྱུར་གྱུར་སྤངས། །རྒྱུད་དང་མན་ངག་གིས་ཟིན་པའི། །སྦྱང་གཞི་སྦྱོང་བྱེད་ཆོ་ག་ཡི། །ཡན་ལག་ཀྱེ་ཡི་རྡོ་རྗེ་ནས། །གསུངས་པའི་མངོན་བྱང་ལྔ་དང་ནི༑ ༑རྡོ་རྗེའི་ཆོ་ག་གསུམ་ལས་བསྐྱེད། །བདེ་མཆོག་སོགས་ནས་སྒྲ་ཚུལ་གྱིས། །རྟེན་འབྲེལ་དང་ནི་གསང་འདུས་ལས། །གསུངས་པའི་ཏིང་འཛིན་གསུམ་དང་ནི། །གཤིན་རྗེའི་གཤེད་ནས་གསུང་པ་ཡི། །རྣལ་འབྱོར་བཞི་སོགས་ཉམས་སུ་ལེན། །
ཁྱད་པར་མདོ་སྔགས་རྒྱ་མཚོའི་བཅུད། །གསུང་ངག་ཡིད་བཞིན་ནོར་བུ་མཆོག །ལམ་དང་འབྲས་བུར་
བཅས་པ་ཡི། །གདམས་ངག་ལས་བྱུང་གཞི་རྒྱུ་རྒྱུད། །ཐུན་མོང་ཐོས་བསམ་ཐུན་མིན་སྐབས། །དྲི་མེད་སྤྲོས་བྲལ་ལྟ་བ་ཡི། །རྒྱུད་སྦྱོང་མ་འགག་རིག་པའི་གདངས། །བུམ་དབང་བསྐྱེད་པའི་རིམ་པའི་ལམ། །སྙིང་པོ་ཀྱཻ་ཡི་རྡོ་རྗེ་ཡི། །མངོན་རྟོག་ཡན་ལག་དྲུག་ལྡན་དང་། །ཟབ་མོ་ལུས་དཀྱིལ་དབང་དང་བཅས། །སྔོན་འགྲོ་དངོས་གཞི་རྗེས་རིམ་པས། །བསྐྱེད་པའི་རིམ་པ་ཐུན་མོང་དུ། །ངོ་སྐལ་སྦྱོང་གཞི་སྦྱོང་བྱེད་ཀྱི། །སྐྱེ་གནས་ཕྱེད་དང་བཞི་སྦྱོང་ཞིང་། །ཐུན་མིན་དེ་དག་རེ་རེས་ཀྱང་། །སྦྱོང་གཞི་མཐའ་དག་སྦྱང་བར་གྱུར། །སྣང་བ་སེམས་སུ་ངོ་སྤྲད་པས། །དུག་གསུམ་རྟོག་པ་མཐའ་དག་སྦྱོང་། །དེ་ལྟར་བསྐྱེད་རིམ་བྱ་བ་དང་། །བྱེད་པ་ཅན་གྱི་བསྐྱེད་རིམ་ལས། །ང་རྒྱལ་རྣམ་པ་སྤྱི་བྱེ་བྲག །རྒྱན་ཅན་རྒྱན་མེད་སེམས་འཛིན་གྱི། །དམིགས་པ་སུམ་ཅུ་རྩ་བདུན་པོ། ། ~94~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལེགས་བསྒོམ་བསམ་གཏན་དུག་དབྱུང་ཞིང་། །དུག་གསུམ་ངོ་བོ་ཉིད་གསུམ་བཅས། །ཐུན་མོང་གསལ་སྟོང་
ཟུང་འཇུག་ཙམ། །ཐུན་མིན་རིག་ཐོག་བདར་ཤ་བཅད། །གཞི་ཡི་དྲི་མ་རང་སར་དག །སྦྱོང་བྱེད་ལམ་གྱི་ངོ་བོར་གྱུར། །དེ་ལྟར་བསྐྱེད་པའི་རིམ་པ་དང་། །སྤྲོས་བཅས་རྫོགས་རིམ་གསང་དབང་དང་། །ཤེར་དབང་བཞི་པའི་ལམ་རྣམས་ལ། །སྔོན་འགྲོ་སྒོ་གསུམ་སྦྱོང་གནད་དབབ། །བསྒོམ་པ་གསུམ་དང་དངོས་གཞི་ནི། །གཉིས་པ་བདག་བྱིན་བརླབས་པའི་ལམ། །རྩ་ཡིག་ཐིག་ལེའི་དྭངས་སྙིང་ནི། །འབྱེད་པ་ཁྱབ་བྱེད་རླུང་སྦྱོར་བདུན། ། ལེགས་སྦྱོང་ཁ་སྦྱོར་རླུང་ལ་འབད། །ཁྱབ་བྱང་མན་ངག་གཏུམ་པོའི་དམིགས། །གང་བ་ཐིག་ལེ་མཐུག་པོ་ནི། ། རྩ་ཡིག་ཐིག་རླུང་གསུམ་གཅེར་བུ། །མི་དམིགས་གཙོ་སྟོན་བཅོ་བརྒྱད་པོ། །མན་ངག་བོགས་འདོན་འཁྲུལ་འཁོར་བཅས། །དེ་ལ་བདེ་དྲོད་ཉམས་མྱོང་སྐྱེས། །གསལ་ཡང་ཐུན་མོང་ཐུན་མིན་ལ། །རིག་ཐོག་ཉིད་དུ་བདར་ཤ་བཅད། །དེ་ཡི་སྐྱོན་ཡོན་སོ་སོར་འབྱེད། །ཡོན་ཏན་ཚོགས་རྣམས་གོང་འཕེལ་གྱུར། །གསུམ་པ་དཀྱིལ་འཁོར་འཁོར་ལོའི་ལམ། །དངོས་དང་ཡེ་ཤེས་ཕྱག་རྒྱ་ལ། །བརྟེན་པའི་སྦྱོར་བ་མཉམ་པ་གསུམ། །འདུ་ཤེས་སུམ་ལྡན་དེས་རྒྱས་པར། །མན་ངག་གནད་ཀྱི་བྱང་ཆུབ་སེམས། །དབབ་བཟུང་བཟློག་ཁྱབ་མི་ཉམས་སྲུང་། ། བསྡུས་པའི་སྦྱོར་བར་ཐུར་སེལ་གྱི། །རླུང་ལ་དབང་བྱས་དངོས་གཞི་ལ། །དབབ་བཟློག་སོགས་པ་དུས་མཉམ་བྱ༑ ༑རྗེས་ལ་འདྲེན་དང་ཁྱབ་པར་བྱ། །བདེ་སྟོང་ཐུན་མོང་ཐུན་མིན་ནི། །རིག་པའི་ཐོག་དུ་བདར་ ཤ་བཅད། །
བཞི་པ་རྡོ་རྗེ་རྦ་རླབས་ལམ། །འོག་རླུང་བསྐྱོད་པ་ལུས་རྦ་རླབས། །ངག་ནི་འདྲེན་པ་ཞི་དྲག་གི། །ཏིང་
འཛིན་སེམས་ཀྱི་རྦ་རླབས་ཀྱིས། །ཐབས་ཀྱི་རྒྱུད་སྦྱང་གཡས་བཟུང་བ། །གཡོན་དུ་འཛིན་པ་དབུས་གཉིས་ཀའི། །རྦ་རླབས་རིངས་ལ་སྐད་ཅིག་གསུམ། །ཤེས་རབ་ལའང་དེ་བཞིན་གསུངས། །ཐབས་ཤེས་གཉིས་ཀྱི་རྒྱུད་སོ་སོར། །སྐད་ཅིག་གཅིག་སྟེ་རྣམ་པ་བདུན། །དེ་ལས་མས་བརྟེན་དགའ་བ་བཞི། །མྱོང་བ་ཐུན་མོང་ཐུན་མིན་ལ། །རིག་ཐོག་བདར་ཤ་བཅད་པ་ཡིས། །དེ་ལྟར་བསྐྱེད་རྫོགས་ཡེ་ཤེས་ནི། །གང་སྐྱེས་ཉོན་མོངས་རྣམ་རྟོག་དང་། །དཔེར་ན་ངང་པས་ཆུ་འོ་མ། །སོ་སོར་ཕྱེ་ལྟར་དྭངས་སྙིགས་འབྱེད། །རྫོགས་པའི་སངས་རྒྱས་ཐོབ་པ་ཡི། །མྱུར་ལམ་བླ་ན་མེད་པའོ། །གོང་གི་རིག་ཐོག་ཞེས་པའི་དོན། །དངོས་པོ་ཡིན་ཚད་བེམ་རིག་ནི། ། གཉིས་སུ་འདུས་ཤིང་དེ་སྐབས་ཀྱི། །རིག་པ་རྣམ་ཤེས་དོན་གཅིག་ཅིང་། །དེ་ནི་འདུས་བྱས་འཛིན་པའི་ཆ། ། ཡིན་གྱི་སྐབས་འདིའི་རིག་པ་ནི། །སྙིང་པོ་ཀྱེ་ཡི་རྡོ་རྗེ་ཡི། །རྩ་རྒྱུད་བརྟག་པ་གཉིས་པ་ལས། །རང་རིག་བདེ་བ་ཆེན་པོ་ཉིད། །རང་རིག་ནས་ནི་བྱང་ཆུབ་གྱུར། །རང་རིག་ཕྱིར་ན་བསྒོམ་ཉིད་གསུང་། །འཕགས་མཆོག་ཀླུ་སྒྲུབ་ཡབ་སྲས་ཀྱིས། །དབུ་མ་དང་ནི་སྔགས་གསང་འདུས། །རྗེ་བཙུན་རྣལ་འབྱོར་དབང་ཕྱུག་གི། །གཤེད་~95~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དམར་སྤྲོས་མེད་མན་ངག་ལས། །རང་རིག་ཞེས་བཞེད་རྒྱལ་བ་ཡིས། །ལུང་བསྟན་ངོར་ཆེན་རྡོ་རྗེ་འཆང་། །
མཆོག་གི་རྣམ་བཤད་ཟླ་ཟེར་ལ། །འདི་ལྟར་དྲང་མཛད་འདུས་མ་བྱས། །སྤྲོས་བྲལ་བདེ་བ་ཆེན་པོའོ། །དེ་བཞིན་རྡོ་རྗེ་རྣལ་འབྱོར་མ། །རྡོ་རྗེ་འཇིགས་བྱེད་རིག་བྱེད་མ། །གུར་ཞལ་ལ་ཡང་ཐུན་མིན་གྱིས། །སྐབས་སུ་འདི་འདྲའི་གནད་དང་ལྡན། །འདི་དག་རྒྱལ་གསུང་རྒྱུད་སྡེ་དང་། །གྲུབ་པའི་མན་ངག་ལས་བྱུང་བའི། །འཁྲུལ་པ་མེད་པའི་རིམ་གཉིས་ལམ། །སྐལ་བཟང་མཆོག་ལ་བདག་ཉིད་ཆེ། །འཇམ་མགོན་བླ་མས་གདམས་པ་ཡི། ། གསང་ཚིག་མཆོག་དུ་ཤེས་པར་བྱ། །
ཞེས་གསུང་དོན་དེ་བསྟན་བཅོས་ལུས། །ས་བཅད་དངོས་དེ་གོང་གི་ནི། ། གྲོལ་བྱེད་རིམ་གཉིས་ལམ་གྱི་
སྐབས། །ཕྱོགས་རེའི་ཐབས་ཀྱིས་མི་གྲོལ་བར། །རིམ་གཉིས་ཟུང་འཇུག་དགོས་པའི་ཚུལ། །གསུང་འདི་ཡིན་མོད་དེར་མདོར་བསྟན། །རྣམ་གྲངས་ཙམ་གསུང་སྐབས་འདི་ནི། །སྔགས་སྡོམ་ཉམས་ལེན་སྐབས་འཕྲོས་ལ། ། བརྟེན་ནས་བསྐྱེད་རྫོགས་སྐྱོན་ཡོད་ནི། །ཚིག་གསལ་གནང་བར་མཛད་འདུག་ཅིང་། །མཁན་ཆེན་ངག་དབང་ཆོས་གྲགས་ཀྱིས། །མཛད་པར་འདི་སྐབས་བདེ་ཀྱེ་གསང་། །གཤིན་རྗེ་གཤེད་ཀྱི་བསྐྱེད་རྫོགས་ཀྱི། །ཚིག་གསལ་མཛད་པས་དེར་རྗེས་དཔག །གསུང་ངག་བསྐྱེད་རྫོགས་རྣམ་བཞག་འདི། །སྐབས་འཕྲོས་གསལ་ཙམ་བྱས་པའོ། །མདོ་སྔགས་བླ་མའི་ཁྱད་པར་གྱི། །འཁྲུལ་པ་དགག་དོན་བླ་མ་ལ། །སོགས་ནས་བླ་མ་མེད་ཀྱི་བར། །ཞེས་དོན་བླ་མའི་དངོས་འཛིན་ནི། །སོར་བྱང་སྡོམ་ཐོབ་མཁན་པོ་དེ། །སངས་རྒྱས་དངོས་དང་མཚུངས་བར་བལྟ། །གསང་སྔགས་དབང་བསྐུར་ཚུལ་བཞིན་དུ། །ཐོབ་པའི་བླ་མ་སངས་རྒྱས་དངོས། །དགེ་སློང་བྱང་སེམས་གསང་སྔགས་ཀྱི། །དབང་བསྐུར་གསུམ་ཀ་སྩལ་བ་ནི། །བླ་མ་སངས་རྒྱས་དངོས་ལས་ལྷག །དེ་ལ་གསོལ་བཏབ་གནས་སྐབས་དང་། །མཐར་ཐུག་ཕུན་སུམ་ཚོགས་པ་གྲུབ། །གནད་སྡོམ་མི་ལྡན་སྡོམ་ལྡན་དུ། ། འགྱུར་འདོད་བཀག་དོན་སྡོམ་པ་མེད། །སོགས་ནས་ཆོམ་རྐུན་ཡིན་གསུང་བར། །ཞེས་དོན་སྡོམ་གསུམ་ལེན་སྲུང་གལ། །དབང་དང་རིམ་གཉིས་ལས་བྱུང་བའི། །ཡེ་ཤེས་ཕྱག་ཆེན་ལ་མཚོན་བྱེད། །དེས་དང་མཚོན་བྱ་དེ་གཉིས་ལས། །ཆོས་པ་འགའ་ཞིག་རྟོག་པ་ནི། །ནང་དུ་ཁ་ཚོན་ཕྱག་ཆེན་འདོད། །བཀག་དོན་ཕྱག་རྒྱ་ཆེན་པོ་བསྒོམ། །སོགས་ནས་དགོས་པར་གསུང་གི་བར། །ཞེས་དོན་ཕྱག་ཆེན་མིང་བཏགས་ཀྱིས། །རྣམ་རྟོག་ཕྱི་ཡུལ་ལ་མི་འཕྲོ། །ནང་དུ་ཁ་འཚམ་སྟོང་ཧད་དེ། །ཅི་མེད་ཅང་མེད་དུ་གོ་ནས། །དེར་བཟུང་བསྒོམ་པས་དུད་འགྲོར་སྐྱེ། ། ཆད་ལྟ་བསྒོམ་དེ་ཐ་ཤལ་ཡིན། །ཡང་ནི་གཟུགས་སྣང་མཐའ་དག་བཀག །གཟུགས་ལ་ཆགས་བྲལ་ནམ་མཁའ་ལྟར། །སྟོང་རྐྱང་རྣམ་པར་ཤེས་པ་ཙམ། །གཟུགས་བྱ་ཅི་ཡང་མེད་པ་དང་། །འདུ་ཤེས་རགས་མེད་ཕྲ་ཡོད་ཙམ། ། ~96~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དམིགས་པའི་ཞི་གནས་དེ་རྣམས་ནི། །ལས་ཀྱི་དབང་གིས་གཟུགས་མེད་ནི། །སྐྱེ་མཆེད་མུ་བཞིའི་ལྷར་སྐྱེས་
པའི། །སེམས་རྒྱུད་ལ་གནས་དེ་བཞི་དང་། །གཟུགས་སྣང་འགག་པའི་སྟོང་པ་གཉིས། །སྦྲེལ་ནས་བསྒོམ་ན་ལྷར་སྐྱེ་འབྲིང་།
 །སྐྱེ་མཆེད་མུ་བཞིའི། འཕགས་པ་གསུམ་གྱི་གཟུགས་མེད་ཁམས། །དེ་ཡི་ཉོན་མོངས་སྤོང་བའི་
ཕྱིར། །ཞི་གནས་འདི་བསྒོམ་དེའང་ནི། །སོ་སོའི་ལྷག་མཐོང་འབྲེལ་བ་ཡིས། །ལམ་གྱི་ཡོན་ཏན་ཡར་ལྡན་རྒྱུ། ། འཁོར་བར་ངེས་འབྱུང་ནམ་མཁའ་དང་། །རྣམ་ཤེས་མཐའ་ཡས་གཉིས་བསྒོམ་དང་། །རྣམ་རྟོག་གཞན་འགོག་སྟོང་ཙམ་དུ། །ཐག་ཆོད་ངོ་འཕྲོད་ཉན་ཐོས་ཀྱི། །འགོག་པར་རེ་ཞིག་ཐར་པའི་རྒྱུ། །གལ་ཏེ་དེ་གསུམ་དུ་མ་ལྷུང་། །སྒོ་གསུམ་ཤིན་སྦྱང་བདེ་བ་དང་། །ལྡན་པའི་ཞི་གནས་སྤྲོས་པ་ཀུན། །ཉེར་བཞིའི་ལྷག་མཐོང་ཟུང་འབྲེལ་དུ༑ ༑བསྒོམ་པ་དབུ་མའི་ལུགས་ཡིན་ཀྱང་། །ཇི་སྲིད་ཚོགས་གཉིས་མ་རྫོགས་བར། །དེ་སྲིད་བསྒོམ་དེ་མཐར་མི་ཕྱིན། །བསྐལ་པ་གྲངས་མེད་ཡུན་དུ་འགོར། །དེ་ལྟར་ཐ་འབྲིང་བཟང་དང་རབ། །དེ་རིགས་བསྒོམ་ཀུན་ཕྱག་ཆེན་མིན། །རང་ལུགས་ཕྱག་ཆེན་ངོས་བཟུང་བ། །ངེད་ཀྱི་ཕྱག་རྒྱ་ཆེ་སོགས་ནས། །གསང་སྔགས་གཞུང་བཞིན་སྒྲུབ་གྱི་བར། །ཞེས་དོན་བཀྲལ་ན་འདི་ལྟ་སྟེ། །རང་ལུགས་ཕྱག་རྒྱ་ཆེན་པོ་ཡི། །ངོ་བོ་བླ་མེད་དབང་དང་ནི། ། རིམ་གཉིས་གང་རུང་ལས་བྱུང་བའི། །དྲི་མ་མེད་པའི་ཉམས་དེ་ནི། །རང་བྱུང་གི་ནི་ཡེ་ ཤེས་སོ། །
དེ་ཡང་བླ་མེད་སྨིན་བྱེད་ཀྱི། །དབང་བསྐུར་ནུས་བརྩམས་ཉམས་སྐྱོན་ཅན། །རྫོགས་པའི་བར་དེ་གང་
ཟག་ནི། །ཚོགས་ལམ་རང་རྐྱང་པ་ཡིན་ནོ། །བདེ་སྟོང་ཡེ་ཤེས་མཚན་ཉིད་པ། །རྒྱུད་སྐྱེས་རྣམ་པར་མི་རྟོག་ཉམས། །རྒྱུན་ཆགས་བྱུང་ཡང་རྣམ་རྟོག་གི །བག་ཆགས་ཕྲ་མོ་དང་བཅས་པ། །ནམ་ལངས་ཉི་མ་ཤར་ལྟ་བུ། ། དཔེ་ཡི་ཡེ་ཤེས་སྐྱེས་པ་ནི། །སྦྱོར་ལམ་རྣམ་ཀུན་མཆོག་ལྡན་གྱི། །སྟོང་པ་མངོན་སུམ་དུ་རྟོགས་ནས། །རྣམ་པར་མི་རྟོག་ཕྱག་རྒྱ་ཆེ། །དོན་གྱི་ཡེ་ཤེས་མཚན་ཉིད་པ། །ཐོག་མར་སྐྱེས་ཚེ་མཐོང་ལམ་ཐོབ། །ངོ་བོའི་སྒོ་ནས་དབྱེ་བ་ལ། །མཚོན་བྱེད་དཔེ་དང་མཚོན་བྱ་ནི། །དོན་གྱི་ཕྱག་རྒྱ་ཆེན་པོ་གཉིས། །དཔེ་ཡི་ཕྱག་ཆེན་ངོ་བོ་ནི། ། བླ་མེད་དབང་ལམ་གང་རུང་ལ། །བརྟེན་ནས་སྐྱེས་པའི་ཉམས་སྐྱོན་མེད། །ཆོས་ཉིད་དེ་ནི་མངོན་སུམ་དུ། །མ་མཐོང་བ་ཡི་རིགས་གནས་སོ། །དབྱེ་བ་བླ་མེད་དབང་ལ་ནི། །བརྟེན་ལ་རྒྱུ་ལམ་འབྲས་གསུམ་ལས། །རྒྱུ་ལམ་གཉིས་ལ་དཔེའི་ཡེ་ཤེས། །ཡོད་ཅིང་འབྲས་དབང་ཡེ་ཤེས་ནི། མཚོན་བྱ་དོན་གྱི་ཡེ་ཤེས་ཡིན། །དབང་ལ་མ་བརྟེན་པ་ལྟར་ན། །རྟེན་གྱི་སྒོ་ནས་ཐེག་ཆེན་གྱི། །སོ་སྐྱེའི་རྒྱུད་ཀྱི་དཔེའི་ཡེ་ཤེས། །འཕགས་རྒྱུད་དཔེ་ཡི་ཡེ་ཤེས་གཉིས། །འཕགས་རྒྱུད་དེ་ལ་དོན་གྱི་ནི། །ཡེ་ཤེས་ཡིན་པས་ཁྱབ་སྙམ་ན། །སྤྱི་ཙམ་ཁྱབ་ཀྱང་དམིགས་བསལ་གྱི། ། ཕར་ཕྱིན་རང་རྐང་འཕགས་པ་ནི། །བླ་མེད་ལམ་དུ་ཞུགས་པའི་ཚེ། །དཔེ་ཡི་ཡེ་ཤེས་གསར་སྐྱེས་དགོས། ། ~97~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཐེག་ཆེན་མཐོང་ལམ་འཕགས་པ་ཡི། །མིང་མཉམ་ནའང་མདོ་སྔགས་གཉིས། །མཐོང་ལམ་འཕགས་ཆོས་ཁྱད་
པར་རོ། །མཚོན་བྱ་དོན་གྱི་ཕྱག་ཆེན་ནི། །དེ་རྒྱུ་བླ་མེད་དབང་དང་ལམ། །གང་རུང་ལ་བརྟེན་ཡེ་ཤེས་ནི། ། སྐྱེས་པའི་གང་ཟག་གིས་ཆོས་ཉིད། །མངོན་སུམ་མཐོང་བའི་རིགས་སུ་གནས། །བླ་མེད་ཐེག་པའི་སློབ་ལམ་གྱི། ། འཕགས་པའི་རྗེས་ཐོབ་ཡེ་ཤེས་འགའ། །མཚོན་བྱ་དོན་གྱི་ཡེ་ཤེས་ནི། །ཡིན་ཡང་ཆོས་ཉིད་མངོན་སུམ་དུ། ། མཐོང་བར་མ་ངེས་པ་ཡི་ཕྱིར།
 །ཞེས་པ་ནི་བླ་མེད་ཐེག་པའི་ལམ་སློབ་ལམ་བརྙེས་པའི་འཕགས་པ་ལ་མཉམ་གཞག་ཏུ་དོན་གྱི་ཡེ་
ཤེས་ཡིན་མོད་ཀྱང་། རྗེས་ཐོབ་ལ་བློ་ཁྱད་ཀྱིས་ཆོས་ཉིད་མངོན་སུམ་དུ་མཐོང་བ་ལ་ངེས་པར་བཤད། དབྱེ་བ་ལམ་གྱི་མཚོན་བྱ་ཡི། །
ཕྱག་ཆེན་དབང་བཞིའི་ལམ་ལ་བརྟེན། །
དེའང་རྒྱུ་ལམ་འབྲས་གསུམ་གྱི། །དབང་ལ་བརྟེན་ནས་སྐྱེས་པ་ཡི། །མཚོན་བྱ་དོན་གྱི་ཡེ་ཤེས་གསུམ། །
རྒྱུ་དུས་སྐབས་ཀྱི་དབང་བཞི་པ། །ཁོ་ནར་བརྟེན་ནས་སྐྱེ་བ་སྲིད། །དེ་སྐྱེ་བ་ལ་རྩ་དབུ་མའི། །མདུད་པ་གཅིག་གྲོལ་ས་དང་པོ། །ངེས་པར་ཐོབ་དགོས་དེ་ཡང་ནི། །བླ་མེད་ས་ཐོབ་དབང་བཞི་ཆར། །མ་ཐོབ་པ་ལ་མི་འབྱུང་ངོ་། ། གཞན་ཡང་དབང་གི་ཡེ་ཤེས་དབབ། །གསུམ་པའི་དབང་སྐབས་སྐྱེ་བ་སྲིད། །དེ་ཡི་དོན་ནི་ཚེ་འདིའམ། །སྔ་མ་བླ་མེད་དབང་བཞི་ཡི། །སྦྱངས་པ་སྔོན་སོགས་ལས་འཕྲོ་ཅན། །རང་གི་ངང་གི་ཁམས་འདུ་དང་། །མོས་གུས་ཅན་ལ་བྱིན་རླབས་ཀྱི། །ཁམས་འདུ་ཞེས་པ་དེ་འདྲ་ལ། །སྔགས་ཀྱི་དབང་བསྐུར་ཡེ་ཤེས་དབབ། །སོགས་ཀྱིས་སད་བྱེད་རྐྱེན་བྱས་ཏེ། །མཚོན་བྱ་དོན་གྱི་ཡེ་ཤེས་སྐྱེ། །ཚེ་འདིར་དབང་གིས་མ་སྨིན་པར། །མི་སྲིད་རྒྱུ་མེད་འབྲས་མི་འབྱུང་། །གནད་འདི་ཤེས་དགོས་འབྲས་བུ་ཡི། །ཕྱག་རྒྱ་ཆེ་ནི་བཅུ་གསུམ་པ། །རྡོ་རྗེ་འཛིན་པ་ཉིད་ཡིན་ནོ། །འོ་ན་ལམ་དང་འབྲས་བུ་ཡི། །ཕྱག་ཆེན་འདོད་ན་གཞི་
ཕྱག་ཆེན་ཞིག་ཀྱང་། །འདོད་དམ་སྙམ་ན་
ཆོས་དབྱིངས་ལ། །དེ་འདྲ་བཤད་པའི་ལུང་མ་མཐོང་། །ཡོད་སྲིད་ནའང་ངེས་པ་མིན། །བླ་མེད་དབང་ལམ་མ་བརྟེན་པའི། །ཕྱག་ཆེན་འབྱུང་བ་མི་སྲིད་གནད། །རིགས་ཀྱི་སྒོ་ནས་དབྱེ་བ་ལ། །ཕྱག་ཆེན་མིང་བཏགས་ཆ་མཐུན་གྱི། །རྣམ་རྟོག་རྒྱུན་ཆགས་ཐོས་བསམ་ཙམ། །གྱིས་བསྡུས་གོ་རྟོགས་ཤེས་རབ་དང་། །བསྒོམ་བྱུང་ཡིན་ཀྱང་རྣམ་རྟོག་རྒྱུན། །མ་ཞིའི་བན་བུན་ཉམས་རྣམས་ཡིན། །གསུང་ངག་ལྟ་ཁྲིད་སྐབས་ཀྱི་ནི། །འཁོར་འདས་དབྱེར་མེད་ལྟ་ཕལ་ཆེར། །རྒྱུ་དུས་ལྟ་བུ་དུག་ཅན་ཞེས། །ཕྱག་ཆེན་ལྟར་སྣང་མིང་བཏགས་པ། །དེ་ཉིད་ཡིན་པར་སེམས་ཏེ་དེས། །གསུང་ངག་འཁོར་འདས་དབྱེར་མེད་ཀྱི། །ལྟ་བ་འདི་ལ་གསུམ་དུ་མཐོང་། །རྒྱུ་དུས་ལྟ་བ་དུག་ཅན་ནི། །ཐོས་བསམ་ལས་བྱུང་ཤེས་རབ་ཀྱིས། །བསྡུས་པའི་འཁོར་འདས་དབྱེར་མེད་ཀྱི། །ལྟ་བ་ཀུན་དང་སྒོམ་བྱུང་གི །བསྡུས་པའི་རིགས་ནི་ཁ་ཅིག་སྟེ། །གསུང་ངག་སྐབས་སུ་རྟོགས་པ་ཙམ། །ལྟ་བར་བཞག་པ་~98~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཞེས་གསུང་དང་། །རབ་དབྱེར་ལྟ་བ་དེ་ཡི་ནི། །ཡན་ལག་ཕྱག་ཆེན་དཔེའི་ཡེ་ཤེས། །གསུང་པའི་ལྟ་བ་ཕྱག་
ཆེན་གཉིས། །གཉིས་ཕྱེའི་ལྟ་བའང་འདི་ཉིད་ཡིན། །ལམ་གྱི་ལྟ་བ་དུག་མེད་ནི། །དབང་བཞི་རིམ་གཉིས་ཐབས་ལས་སྐྱེས། །ཉམས་མྱོང་སྐྱོན་མེད་འཁོར་འདས་ཀྱི། །ལྟ་བ་རྣམས་ཏེ་དེ་ཉིད་ནི། །ཉམས་མྱོང་ཏིང་འཛིན་ལྟ་བ་རུ། །བཞག་པ་ཡིན་ཏེ་རབ་དབྱེ་ལས། །ཕྱག་ཆེན་དཔེ་ཡི་ཡེ་ཤེས་ཞེས། །སྐབས་དེར་གསུང་པ་འདི་ཡིན་ནོ། །མཚོན་བྱ་དོན་གྱི་ཕྱག་ཆེན་ནི། །གྲུབ་མཐའ་བཞིའི་རྒྱུའི་འཁོར་འདས་གཉིས། །དབྱེར་མེད་དོན་ནི་མངོན་རྟོགས་སོ། །
དེས་ན་སྔ་མ་གཉིས་པོ་ནི། །འཁོར་འདས་དབྱེར་མེད་ལྟ་བ་ནི། །དོན་སྤྱིའི་ཚུལ་དུ་མཇལ་བ་ཡི། །
རྟོགས་པ་ཡིན་གྱི་ཕྱི་མ་ནི། །དེ་ལ་གསལ་སྣང་ཤར་བ་ཡི། །རྟོག་མེད་ཤེས་པ་ཉིད་ཡིན་ནོ། །འབའ་ཞིག་སྐྱོན་དང་བཅས་པ་ནི། །གནས་པ་སོར་རྟོག་སྣང་སྟོང་ཕྱོགས། །ཟུང་དུ་མ་འཇུག་པ་ཡི་ཉམས། །བརྒྱལ་དང་ཚོགས་དྲུག་འགག་པ་སྟེ། །ཉི་ཚེ་བ་ཡི་ཉམས་རྣམས་ཡིན། །ཕྱག་ཆེན་མཚན་ཉིད་པ་ལ་ནི། །བླ་མེད་དབང་དང་ལམ་ལ་བརྟེན། །གཟུང་དང་འཛིན་པའི་རྟོག་པ་ནི། །རང་བཞིན་མེད་པའི་ཆོས་དབྱིངས་ལ། །གསལ་སྣང་ཐོབ་པའི་ཉམས་སྐྱོན་མེད། །སྐྱེས་པ་དཔེ་ཡི་ཕྱག་ཆེན་ཡིན། །མཚོན་བྱ་དོན་གྱི་ཕྱག་རྒྱ་ཆེ། །བཞི་པ་རྟེན་ཅན་ཞེས་བྱ་བ། ། བཞི་པའི་དབང་གི་རྟེན་དཀྱིལ་འཁོར། །བཞི་ཡི་རྟེན་འབྲེལ་བསྒྲིགས་པ་ཡི། །ཡང་དག་སྤོང་བ་བཞི་ལས་ནི། ། དབུ་མའི་མདུད་པ་དང་པོ་གྲོལ། །རྣམ་ཀུན་མཆོག་ལྡན་སྟོང་པ་ཉིད། །མངོན་སུམ་མཐོང་དེ་མཚོན་བྱ་ནི། །དོན་གྱི་ཡེ་ཤེས་རྒྱུད་ལ་སྐྱེ། །གྲུབ་མཐའ་འཁོར་འདས་དབྱེར་མེད་སྙོགས། །མཐོང་ལམ་དང་པོའི་ས་ཐོབ་ཅིང་། ། གྲུབ་པ་ཐོབ་པ་ཞེས་བྱའོ། །རྗེ་བཙུན་མཆོག་གིས་གྲ་སྟོན་གྱི། ཞུས་ལེན་ཚིག་བཞིར་སྔ་མ་ཡི། །ལྟ་བའི་དུག་ནི་རྣམ་པར་རྟོག །བསྒོམ་པའི་དུག་ནི་ཉམས་སྐྱོན་ཅན། །ཕྱི་མས་སྐྱོན་དེ་བྲལ་བ་ཡི། །བླ་མེད་དབང་ལམ་ལ་བརྟེན་པའི། །ཉམས་མྱོང་སྐྱོན་མེད་ཕྱག་ཆེན་དུ། །གསུངས་པའང་དེ་དག་དོན་ཡིན་ནོ། །
གཞན་ཡང་བདག་ཉིད་ཆེན་པོ་ཡི། །ཕྱག་རྒྱ་ཆེན་པོའི་རབ་དབྱེ་ལས། །མཚན་རྟོག་ཉེ་བར་ཞི་བའི་དོན། །
བཤད་པ་ཚིག་གི་ཕྱག་ཆེན་དང་། །རྣམ་པར་མི་རྟོག་ཏིང་འཛིན་ལ། །བློ་འཇོག་པ་དང་ལྟར་སྣང་ལ། །རང་བཞིན་མེད་པར་རྩེ་གཅིག་འཇོག །རྡོ་རྗེ་འཆང་ཆེན་ལྷ་ཡི་སྐུར། །བསྒོམ་པའི་ཕྱག་རྒྱའི་དམ་ཚིག་དང་། །དེ་ལྟར་བསྒོམ་པས་གཉིས་མེད་ཀྱི། །ཉམས་མྱོང་མོས་པ་གཞན་གྱིས་ནི། །འཕྲོག་མི་ནུས་པ་ནང་ནས་སྐྱེ། །དེ་ཡང་བསྐྱེད་རྫོགས་གང་རུང་གིས། །དམིགས་པས་སྐྱེས་ན་ཉམས་མྱོང་གི །ཕྱག་ཆེན་རྒྱུད་སྡེ་འོག་མ་དང་། །ཕ་རོལ་ཕྱིན་པའི་དམིགས་པ་ནི། །བསྒོམ་སྐྱེས་ཉམས་མྱོང་དེ་ལྟར་མིན། །འོན་ཀྱང་དེ་དག་ཕྱག་རྒྱ་ཆེ། །བཏགས་~99~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
པ་བ་ཡིན་དངོས་མིན་ཏེ། །དེ་འདྲ་དབུ་མའི་བསྒོམ་ལ་ཡང་། །སྐྱེ་སྲིད་བསྐལ་པ་གྲངས་མེད་གསུམ། །སངས་
རྒྱས་རྒྱུ་ཡིན་ཚེ་འདི་དང་། །བར་དོ་སོགས་ལ་འཚང་མི་རྒྱ། །བླ་མེད་དབང་བཞིའི་རིམ་གཉིས་སམ། །དབང་རྗེས་ལམ་ཟབ་བླ་མ་སོགས། །ཐབས་ཀྱི་ཁྱད་པར་ལ་བརྟེན་ནས། །མཚན་རྟོག་རང་གྲོལ་ལ་སོང་སྟེ། །གནས་ལུགས་དོན་ལ་གསལ་སྣང་སྐྱེས། །རྟོགས་པ་དཔེ་ཡི་ཕྱག་ཆེན་ཏེ། །དེ་ནི་ཚེ་འདི་འཆི་ཁའམ། །བར་དོ་ཚུན་ལ་མཐོང་ལམ་སྐྱེ། །དེ་ལ་བརྟེན་ནས་མཐོང་སྤོང་སྤངས། །དབུ་མའི་རྩ་མདུད་དང་པོ་གྲོལ། །ཆོས་ཉིད་མངོན་སུམ་མཐོང་བ་ཡིན། །མཐོང་བ་དོན་གྱི་ཕྱག་ཆེན་དང་། །བཅུ་གསུམ་པ་ཡི་ཡེ་ཤེས་ཞེས། །ལམ་ལྔ་ས་ནི་ཕྱེད་བཅུ་གསུམ། །རྟེན་འབྲེལ་ལྔ་དང་བྱང་ཕྱོགས་ཆོས། །སོ་བདུན་ལ་སོགས་ལམ་མཐར་ཕྱིན། །ཕྱི་ནང་སྤོང་བྱའི་མདུད་ཀུན་གྲོལ། །ཡེ་ཤེས་ལྔ་ལྡན་སྐུ་ལྔ་ནི། །ལྷུན་གྲུབ་རྟོགས་པ་འབྲས་བུ་ཡི། །ཕྱག་རྒྱ་ཆེ་སྟེ་རྣམ་དྲུག་གོ། །
དེ་ལྟར་སྤྱི་བཏང་དམིགས་བསལ་ལས། །གདུལ་བྱ་དབང་པོ་རབ་ལ་ནི། །ལས་ཀྱི་འཕྲོ་ཅན་ངང་ཁམས་
འདུད། །བླ་མེད་དབང་དུས་ཉིད་དུ་ནི། །དོན་གྱི་ཡེ་ཤེས་མངོན་གྱུར་སྲིད། །སྔོན་སྦྱང་དཔེ་དོན་ཡེ་ཤེས་གཉིས། ། སྐྱེས་པའི་ལས་འཕྲོ་སད་པ་ཡི། །རྟེན་འབྲེལ་ལས་བྱུང་བརྩོན་འགྲུས་ཅན། །འབད་སྩོལ་གྱིས་ཁམས་འདུ་བ་ལ། ། རིམ་གཉིས་ལམ་ལ་བརྩོན་སྐབས་སམ། །མོས་གུས་ཅན་ནི་བྱིན་རླབས་ཀྱིས། །ཁམས་འདུ་བླ་མ་དམ་པ་ཡི། ། ཐུགས་རྗེ་ཁྱད་པར་ཅན་ལ་བརྟེན། །དོན་གྱི་ཡེ་ཤེས་སྐྱེ་སྲིད་དེ། །དཔེ་ཡི་ཡེ་ཤེས་སྔོན་སྦྱང་གི །ཡོད་པའི་རྐྱེན་གྱིས་དྲག་བསྐུལ་བས། །རྟེན་འབྲེལ་དབང་ལས་དེ་ལྟར་འབྱུང་། །འདི་ལ་སྐུ་ལྔ་སྐུ་གསུམ་སོགས། །གཅིག་ཆར་གྲུབ་པ་དེ་ལྟར་ན། །རྒྱུད་སྡེ་སྤྱི་རྣམས་ལས་སྐུ་གསུམ། །རིམ་ཅན་འགྲུབ་སྙམ་དོགས་སྐྱེ་ན། །དེ་ནི་མངོན་བྱང་གསལ་སྣང་གིས། །གྲུབ་ཚུལ་གསུང་གིས་སྐུ་རིམ་འགྲུབ། །གསུང་དོན་མ་ཡིན་དོགས་མི་འཚལ། །ཁྱད་ཆོས་རྒྱུ་ཡི་ཁྱད་པར་ནི། །ཕྱག་ཆེན་ཡེ་ཤེས་རྒྱུད་བླ་མེད། །དབང་དང་རིམ་གཉིས་ཐབས་ཟབ་ལ། །བརྟེན་དགོས་ཕར་ཕྱིན་ཐེག་སོགས་ཀྱི། །ཉམས་རྟོགས་བཟང་ཡང་ཐ་སྙད་མེད། །
ཕྱག་ཆེན་ངོ་བོའི་གནས་ལུགས་ནི། །སྤྲོས་པའི་མཐའ་བཞི་བྲལ་བའི་དབྱིངས། །སྟོང་ཉིད་དེ་བཞིན་
ཉིད་ལ་སོགས། །ཕྱག་ཆེན་ངོ་བོར་མི་འཇོག་སྟེ། །རྟོགས་བྱའི་ཡུལ་ཙམ་ཡིན་མོད་ཀྱི། །རྟོགས་ཐབས་ཡུལ་ཅན་མ་ཡིན་ནོ། །གཞན་ཡང་གཞི་དུས་ཡེ་ཤེས་ཀྱི། །མིང་ཅན་རང་བཞིན་ལྷན་སྐྱེས་སམ། །རང་བཞིན་རྣམ་དག་སེམས་འོད་གསལ། །དེ་ཡང་ངོ་བོ་མ་ཡིན་ཏེ། །སྐྱེ་འགྲོ་ཀུན་ལ་རང་ཆས་སུ། །ཡོད་ཀྱང་དེ་ཡིས་གྲོལ་མི་ནུས། ། ཅི་ཡང་ཡིད་མི་བྱེད་པ་དང་། །གཞི་ཐོག་སེམས་ཀྱི་འཇུག་པ་བཀག །རིག་པས་དཔྱད་ནས་སྤྲོས་བྲལ་ལ། །བློ་འཇོག་ཐོས་བསྒོམ་གྱི་ཤེས་རབ། །དེ་ལྟར་བསྒོམ་པའི་ཉམས་སྣ་ཚོགས། །རྟོགས་པའི་གདེང་ཚད་ཅུང་ཟད་ཙམ། ། ~100~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བྱུང་ལ་སོགས་པའང་ངོ་བོ་མིན། །དེ་འདྲ་རྒྱུད་སྡེ་འོག་མའམ། །ཕར་ཕྱིན་བསྒོམ་སོགས་ལའང་འབྱུང་། །ཉོན་
མོངས་ཆགས་སོགས་སྐྱེས་པ་ན། །གཉེན་པོ་གཞན་ནི་མི་ཚོལ་བར། །ཉོན་མོངས་རང་གི་རང་བཞིན་ལ། །ཚུལ་བཞིན་ཡིད་ལ་བྱེད་པ་ཡི། །ཤེས་རབ་ཀྱིས་ནི་དཔྱད་པ་ན། །ཉོན་མོངས་རང་གྲོལ་ལྟར་སོང་ལ། །ཉོན་མོངས་ལམ་བྱེད་མིང་བཏགས་པ། །
དེ་ཡང་ཕྱག་ཆེན་ངོ་བོ་དང་། །ཕར་ཕྱིན་ལས་ལྷག་མྱུར་ལམ་མིན། །སེམས་ལ་གནད་བསྣུན་ཉམས་
ལེན་ཙམ། །དེ་འདྲ་ཕར་ཕྱིན་ལ་ཡང་ཡོད། །མདོ་སྔགས་གཉིས་ཀྱི་ཁྱད་པར་ནི། །མདོ་ལ་སེམས་དང་སྔགས་ལ་ནི། །ལུས་ལ་གནད་བསྣུན་ཉམས་ལེན་གྱི། །སྒོ་ནས་ཁྱད་པར་བྱེད་པ་ཡིན། །ཕར་ཕྱིན་ལས་ནི་འདི་སྐད་གསུང་། །ཆགས་སོགས་ཉོན་མོངས་སྐྱེ་བའི་ཚེ། །དེ་ཡི་ངོ་བོའི་གནས་ལུགས་ལ། །དཔྱད་པའི་ཤེས་རབ་ཀྱིས་གཞིག་པའི། །རང་གྲོལ་སོང་བ་ཙམ་ལ་དགོངས། །སྤང་བྱ་ཉོན་མོངས་ཆགས་སོགས་ནི། །གནས་ལུགས་དཔྱོད་པའི་ཤེས་རབ་ཀྱི། །མཐུ་ཡིས་དེ་ཞི་གྲོལ་བ་ཡི། །དབྱིངས་ཀྱི་ཆ་སྟེ་དེ་གཉིས་ལ། །གཉིས་ཀར་ཉོན་མོངས་མིང་བཏགས་པ། །ཉོན་མོངས་གཉེན་པོར་ཉོན་མོངས་ནི། །གསུང་བར་འཁྲུལ་ནས་རྣམ་རྟོག་ནི། །ཆོས་སྐུ་ཡིན་སོགས་བླུན་གཏམ་སྨྲ། །དེ་ལྟར་མ་ཡིན་མདོ་དང་ནི། །དེ་འགྲེལ་བྱམས་མགོན་དབྱིག་གཉེན་གྱི། ། གསུང་གིས་གསལ་ཞིང་བདག་ཉིད་ཆོས། །འཆད་ན་གཉིས་སུ་ཡོད་མོད་ཀྱི། །འཇུག་པའི་ཚེ་ན་རྣམ་དབྱེ་མེད། ། གསུང་ལྟར་འཆད་ཚེ་རྣམ་རྟོག་དང་། །དེ་ཡི་ཆོས་ཉིད་སོ་སོར་ཕྱེ། །སྨྲ་བ་དག་མཁས་འཇུག་པའི་ཚེ། །རྣམ་རྟོག་གི་ནི་ཆོས་ཉིད་ལ། །རྣམ་རྟོག་མིང་བཏགས་ནས་བསྒོམ་པ། །བཟང་བར་སྣང་བས་སོ་སོ་ནས། །ཐུགས་ནི་གཟུ་བོར་གནས་པར་འཚལ། །
རང་ལུགས་ཕྱག་ཆེན་ངོ་བོ་ནི། །བླ་མེད་དབང་དང་བྱིན་གྱིས་རླབས། །རིམ་གཉིས་ལས་སྐྱེས་དེ་ཡི་
གྲོགས། །དྲི་བྲལ་འཁོར་འདས་དབྱེར་མེད་ཀྱི། །ལྟ་བ་བྱང་ཆུབ་སེམས་ཀྱིས་ཟིན། །ངོ་བོ་བདེ་སྟོང་ཟུང་འཇུག་སོགས། །ཟུང་འཇུག་ཡེ་ཤེས་སྐྱོན་མེད་དེ། །ཕྱག་རྒྱ་ཆེན་པོའི་ཡེ་ཤེས་ཡིན། །དེ་ལ་བརྟེན་ནས་ཚེ་འདིའམ། ། བར་དོ་སོགས་སུ་ཕྱག་རྒྱ་ཆེ། །མཆོག་གི་དངོས་གྲུབ་ཐོབ་འགྱུར་རོ། །སྒྲ་དོན་ཕྱག་ཆེན་སྐད་དོད་ནི། །མ་ཧཱ་ཆེན་པོ་མུ་ཏྲ་ཞེས། །རྒྱ་ལ་འཇུག་པ་ཟུང་འཇུག་གི །ཡེ་ཤེས་དེ་ཡི་སྣང་བ་ཀུན། །རྒྱས་བཏབ་དེ་ལས་མི་འདིའི་དོན། །གཉིས་སྣང་འཁྲུལ་པ་ལས་གོང་དུ། །གྱུར་པས་རྒྱ་ཆེན་པོ་ཞེས་བྱ། །ཕྱག་གི་སྐད་དོད་རྒྱ་དཔེ་ལ། །མེད་ཀྱང་ལོ་ཙཱས་བསྣན་ཞེས་གསུང་། །རྟེན་གྱི་ཁྱད་པར་གང་ཟག་ནི། །བླ་མེད་དབང་གིས་རྒྱུད་སྨིན་ཞིང་། །ཕྱག་རྒྱ་ཆེ་དོན་མ་འཁྲུལ་བ། །ངོས་ཟིན་གནད་ནི་མ་བཅོས་པར། །ཉམས་སུ་ལེན་ཤེས་ཞིག་དགོས་ཤིང་། །དབང་གི་~101~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མ་སྨིན་སྨིན་ཙམ་ཀྱང་། །ཕྱག་རྒྱ་ཆེན་པོར་ངོས་མ་ཟིན། །ཟིན་ཀྱང་དེ་ཡི་གནད་མ་ཤེས། །ཕྱག་ཆེན་བསྒོམ་
པར་རློམ་པ་ནི། །ཡང་མཐའ་དུད་འགྲོ་དེ་ལས་ཅུང་། །བཟང་ན་གཟུགས་མེད་ཁམས་ཀྱི་ལྷ། །དེ་ལས་ཅུང་འཕགས་ཉན་ཐོས་ཀྱི། །འགོག་པའི་རྒྱུའམ་ཇི་ལྟར་རུང་། །བཟང་ཀྱང་ཕར་ཕྱིན་དབུ་མ་ཡི། །བསྒོམ་པ་ཙམ་ལས་ལྷག་མི་འབྱུང་། །རྒྱུ་ནི་བླ་མེད་དབང་ལམ་བསྒོམས། །ལས་བྱུང་བསྐྱེད་རིམ་སྣང་སྟོང་ཕྱོགས། །གསང་དབང་ཉོན་མོངས་རྣམ་རྟོག་དང་། །སྦྲེལ་ཞི་རང་བྱུང་ཕྱག་ཆེན་དངོས། །མ་ཡིན་གྲོགས་ནི་ཉོན་མོངས་ལྟར། ། སྣང་སོགས་ཀྱིས་བསླད་ཉམས་སྐྱོན་ཅན། །བླ་མ་དམ་པའི་མན་ངག་གིས། །དྭངས་སྙིགས་ཕྱེས་ནས་འབྱེད་པ་དང་། །དབང་ལམ་གང་རུང་དང་འབྲེལ་གཞི། །མཚན་རྟོག་ཉེར་ཞིའི་ཞི་གནས་ལ། །བདེ་སྟོང་ཟུང་འཇུག་ལྷག་མཐོང་གིས། །ཟིན་དེ་ཕྱག་ཆེན་ལམ་མཆོག་ཡིན། །
གཞན་ལུགས་ཕྱག་ཆེན་རྒྱ་ནག་ལུགས། །བསྟན་པ་སོགས་དོན་ད་ལྟ་ཡི། །ཕྱག་རྒྱ་སོགས་ནས་རྣམས་
ཀྱི་ཡིན། །བར་དོན་ཕལ་ཆེན་རྟོག་སླ་ཞིང་། །སྔར་གྱི་བཀག་པའི་ཕྱག་ཆེན་དེ། །ནཱ་རོ་མཻ་ཏྲིར་བརྒྱུད་རློམ་ན། ། མ་ཡིན་ནཱ་རོ་མཻ་ཏྲི་ལས། །བརྒྱུད་པའི་ཕྱག་རྒྱ་ཆེན་པོ་ནི། །སཾ་བྷུ་ཊི་ལས་གསུངས་པའི་དོན། །ཕྱི་རོལ་མཚན་ལྡན་ལས་ཀྱི་རྒྱ། །དེར་བརྟེན་དབུ་མ་སྟོང་པ་ཉིད། །རོ་གཅིག་ལྷན་སྐྱེས་དགའ་བ་ནི། །དམ་ཚིག་རྒྱ་དང་དེའི་རང་བཞིན། །ཆོས་ཀྱི་དབྱིངས་ནི་ཆོས་ཀྱི་རྒྱ། །དེ་འབྲས་རང་བྱུང་གི་ཡེ་ཤེས། །ཡེ་རྒྱ་རྣམ་པ་བཞི་ལ་བཞེད། ། འཕགས་མཆོག་ཀླུ་སྒྲུབ་ཉིད་ཀྱིས་ཀྱང་། །ལས་ཀྱི་ཕྱག་རྒྱ་མ་ཤེས་ན། །ཆོས་ཀྱི་ཕྱག་རྒྱ་ཡང་མི་ཤེས། །ཕྱག་ཆེན་མིང་ཙམ་གང་ལ་རྟོགས། །ཞེས་གསུང་བརྟག་གཉིས་སོགས་བརྒྱུད་དང་། །བསྟན་བཅོས་ཀུན་ལས་བླ་མེད་ཀྱི། །དབང་བཞི་མ་འབྲེལ་ཕྱག་ཆེན་བཀག །དབང་ལས་བྱུང་བའི་ཡེ་ཤེས་ཀྱི། །ཕྱག་ཆེན་རྟོགས་ན་ད་གཟོད་ནི། །མཚན་བཅས་འབད་སྩོལ་ལ་མི་ལྟོས། །དེ་རྒྱུན་སྐྱོང་པས་གྲོལ་བ་ཐོབ། །མདོ་རྒྱུད་དོན་དང་མི་མཐུན་པའི། །བྱིན་རླབས་བདུད་ལས་ཡིན་སྲིད་སྤངས། །ཕྱག་རྒྱས་པ་འགས་སྔགས་ཆོས་ལ། །དད་ན་སྔ་མ་དབང་ཐོབ་ཡིན། །དབང་བསྐུར་མི་དགོས་ཟེར་དགག་དོན། །ཁ་ཅིག་སྐྱེ་བ་
སྔ་མ་ཞེས་སོགས་ནས། ། ངོ་མཚར་སྐྱེ་
ཞེས་བར་དོན་རྒྱལ་བསྟན་ལ། །བརྟེན་བཞིན་མདོ་རྒྱུད་དང་འགལ་བ། །མཁས་ཀུན་འཁྲེལ་གྱུར་འཁྲུལ་སྤྱོད་སྤངས། །སྔོན་སྦྱང་སྔགས་སྡོམ་ཡོན་ཏན་རྒྱུན། །ཡོད་རུང་ཚེ་འདི་དབང་བྱས་པའི། །ཕུང་ཁམས་སྐྱེ་མཆེད་གསར་སྨིན་དགོས། །རིན་ཆེན་རྒྱན་འདྲའི་རྗེས་འབྲང་གི །རྔོག་གཞུང་དགེ་བཤེས་ལ་ལ་ཡི། །ཞི་གནས་ཅུང་ཟད་ཙམ་དང་ནི། །སྣང་སྟོང་ཟུང་འཇུག་རྟོག་པའི་ཚུལ། །ཕྲ་མོ་སྐྱེས་ལ་མཐོང་ལམ་དུ། །ངོ་སྤྲོད་བྱེད་པ་དགག་པ་ནི། །ལ་ལ་ཞི་གནས་ཅུང་ཟད་སོགས། །ཞེས་ནས་འབྱུང་མི་སྲིད་ཀྱི་བར། །དགག་དོན་ཚེ་འདི་མཐོང་བའི་~102~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལམ། །ཐོབ་ནས་དེ་ཡི་རྟོགས་ཡོན་ཏན། །ཤི་ནས་འབྱུང་བའི་འཁྲུལ་རྟོགས་སྤངས། །རྒྱན་ཅན་རྒྱན་མེད་ཉན་
ཐོས་ལས། །བཤད་ཀྱི་ཐེག་ཆེན་སྐབས་མི་འབྲེལ། །ན་རོས་དབང་དུས་མཐོང་ལམ་སྐྱེས། །དེ་འགག་ཞེས་དང་འཕགས་པ་ལྷས། །བདེན་མཐོང་ལས་མཐའ་ལ་ཆགས་པས། །འགྲིབ་པར་གསུང་དེ་དཔེ་ཡི་ནི། །ཡེ་ཤེས་རྟོགས་ཙམ་བཏགས་པ་བར། །བཤད་ཀྱི་མཐོང་ལམ་དངོས་མ་ཡིན། །གྲུབ་ཐོབ་ཀུན་གྱི་དགོངས་མཐུན་པར། ། མཐོང་ལམ་འཕགས་པ་ཁོ་ནར་འབྱུང་། །ས་ཐོབ་དེ་ཡི་ཡོན་ཏན་གཉིས། །ཟུང་འབྲེལ་འཁྲུལ་མེད་ཤེས་པར་བྱ། །
ཐེག་གསུམ་ལག་ལེན་སྤྱོད་པའི་གནད། །འཁྲུལ་པ་བཀག་དོན་ཐེག་པ་གསུམ། །སོགས་ནས་ཡིན་ཞེས་
བྱ་བའི་བར། །གོ་སླ་ཐེག་པ་ཆེ་ཆུང་གི །བླ་མའི་དབྱེ་བ་ཉན་ཐོས་རྣམས། །སོགས་ནས་ཤིན་ཏུ་བཟང་ཞེས་བར། ། ཞེས་པའི་དོན་ནི་ཉན་ཐོས་སྐབས། །དགེ་སློང་བཞི་ཡན་དགེ་འདུན་དང་། །དེ་ལ་ཉུང་ལ་གང་ཟག་ཟེར། །ཐེག་ཆེན་ཕ་རོལ་ཕྱིན་པའི་སྐབས། །ས་ཐོབ་དགེ་འདུན་དཀོན་མཆོག་དང་། །ཚོགས་སྦྱོར་ལ་གནས་དགེ་འདུན་ཙམ། །གསང་སྔགས་རྡོ་རྗེ་ཐེག་པ་ཡི། །བླ་མ་མཆོག་ནི་དབང་བཞི་སྩལ། །དཀོན་མཆོག་གསུམ་དང་དབྱེར་མེད་ཡིན། །བླ་མ་དེ་གསུམ་མཚན་ཉིད་ནི། །ཐེག་གསུམ་གཞུང་བཤད་ཡོན་ཏན་མཆོག །ལྡན་ན་བླ་མ་དམ་པ་ཡིན། །དེ་ལྟར་སྡོམ་པ་གསུམ་ལྡན་གྱི། །མཚན་ཉིད་ལྡན་ཞིང་གསང་སྔགས་ཀྱི། །དབང་བསྐུར་ཐོབ་པའི་བླ་མ་ལ༑ ༑གསོལ་བ་བཏབ་ན་ཚེ་འདིའམ། །བར་དོ་སོགས་སུ་སངས་རྒྱས་པ། །སྦྱིན་ནུས་བླ་མ་དམ་པ་ཡིན། །དེ་ལ་གསོལ་བ་གདབ་ཚུལ་ནི། །ཐེག་པ་འོག་མར་ནམ་མཁའ་ལ། །མཆོག་གསུམ་དམིགས་ནས་བླ་མ་ནི། །དེར་བསྟིམ་དེ་དག་འདུས་པར་དམིགས། །གསོལ་བ་བཏབ་ན་རྣམ་གྲོལ་ལམ། །རིམ་གྱིས་གྲུབ་པའི་རྒྱུ་བྱེད་ཅིང་། ། གནས་སྐབས་བྱིན་བརླབས་ཅི་རིགས་འཇུག །གསང་སྔགས་སྐབས་སུ་དབང་བཞི་པོ། །ཡོངས་རྫོགས་ཐོབ་པའི་བླ་མ་དེའི། །ཕུང་ཁམས་སྐྱེ་མཆེད་གདན་གསུམ་ལྷར། །ཤེས་ནས་སྐྱབས་གསུམ་ཀུན་འདུས་སུ། །མཐོང་ནས་ཐག་བཅད་གསོལ་བཏབ་པས། །གནས་སྐབས་མཐར་ཐུག་འདོད་དོན་འབྱུང་། །དབང་བཞི་མ་ཐོབ་དེའི་ལམ་བསྒོམ། །དགག་དོན་དབང་བསྐུར་དང་པོ་ཞེས། །སོགས་ནས་རྒྱང་རིང་སྤང་གི་བར། །ཞེས་དོན་ལམ་བཞི་བསྒོམ་པ་ལ། །སྔོན་དུ་དབང་བཞིའི་སྨིན་ངེས་བྱ། །དགེ་སློང་མ་ཐོབ་མཁན་སློབ་བཀག །
འདི་འཐད་གསེར་མདོག་པས་དོགས་སློང་། །མཛད་ཀྱང་འདུལ་བའི་ཚིག་ཙམ་ལ། །བཤད་མོད་ཉེས་
མེད་ཕུན་སུམ་ཚོགས། །ཐོབ་ལ་ཚིགས་གསུམ་རིམ་རྫོགས་པའི། །མཁན་པོ་འདུལ་བའི་གཞུང་ལུགས་ལས། ། ངེས་གསུང་རྣམ་དབྱེ་ཤེས་པར་བྱ། །གཏོར་མ་ཕུད་མཆོད་ལག་ལེན་གྱི། །འཁྲུལ་པ་དགག་དོན་གཞན་ཡང་ནས། །ལ་སོགས་ལྟོས་ཞེས་བར་གྱི་དོན། །ཁ་འབར་མ་ཡི་གཏོར་མ་ལ། །སྔོན་དུ་བསྔོ་སྔགས་སངས་རྒྱས་ཀྱི། ། ~103~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཚན་གཞི་རྗེས་སུ་བརྗོད་དགོས་ཀྱི། །ཆུ་སྦྱིན་ནང་དུ་ཟན་མི་བསྲེ། །ཟན་ཕུད་མཻ་ཏྲིའི་ལྟ་ངན་སེལ། །ཇོ་བོའི་
སྤྱོད་བསྡུས་སྒྲོན་མེ་དང་། །རྗེ་བཙུན་མཆོག་གིས་ལས་དང་པོའི། །བྱ་བ་བདག་ཉིད་ཆེན་པོ་ཡི། །ཐུབ་པ་དགོངས་གསལ་ནང་བཞིན་བྱ། །
སྣར་ཐང་པ་དང་འབྲི་གུང་པས། །གཏོར་མའི་དབྱིབས་ཀྱི་ལག་ལེན་འཁྲུལ། །བཀག་དོན་འགའ་ཞིག་
སངས་རྒྱས་ནས། །གསུང་བཞིན་ཉམས་སུ་བླང་བར་དོན། །སྐབས་དོན་ཟས་ཕུད་གྲུ་གསུམ་སྤངས། །ལྷ་ཡི་སྐུ་མདོག་ཕྱག་མཚན་ལ། །འཁྲུལ་པ་དགག་དོན་སངས་རྒྱས་ནས། །མདོ་ལས་གསུང་ཞེས་བར་གྱི་དོན། །སངས་རྒྱས་སྤྲུལ་སྐུའི་ཕྱག་མཚན་ལ། །མཚོན་ཆ་སྤང་ཞིང་བཀའ་གདམས་པ། །ལ་ལས་རིགས་ལྔ་སེར་འཇམ་བཤད། ། མདོ་ལས་རིགས་ལྔ་བཤད་པ་མོད། །གསེར་མདོག་སངས་རྒྱས་སྤྲུལ་སྐུ་སྤྱིའི། །མཚན་བཟང་གྲལ་བཤད་སྨན་བླ་ལ། །སྐུ་མདོག་སྔོན་པོ་དམིགས་བསལ་ཡིན། །རིགས་ལྔ་བཤད་པ་རྣལ་འབྱོར་རྒྱུད། །བླ་མེད་གཉིས་ཙམ་དེ་ལ་ནི། །རྟེན་འབྲེལ་དབང་གིས་མདོག་སྣ་ལྔ། །ཕྱག་རྒྱ་ཐ་དད་ཤེས་པར་བྱ། །རབ་གནས་སྦྱིན་སྲེག་གསང་འདུས་སོགས། །མདོ་ལུགས་བཀག་དོན་ཡི་དམ་ལྷ། །ཞེས་ནས་དཔྱོད་དེ་སྨྲོས་ཀྱི་བར། །དེ་དོན་བཀའ་གདམས་པ་ལ་ལས། །སྔགས་ལ་མི་མོས་ཡི་དམ་གྱི། །བསྒོམ་བཟླས་སྦྱིན་སྲེག་རོ་བསྲེགས་དང་། །བདུན་ཚིགས་སཱཙྪ་མདོ་སྡེ་ནས། །གསུངས་པའི་དཀོན་མཆོག་མཆོད་ཙམ་ལ། །བརྟེན་པའི་ཆོ་གའི་རྣམ་གཞག་བྱེད། །མི་འཐད་མདོ་ནས་གསུངས་པ་མེད། །འདི་དག་སྔགས་སུ་ཤེས་པར་བྱ། །དེ་བཞིན་རབ་གནས་གྲུ་གོ་ཆའི། །རྗེས་འབྲང་ཁ་ཅིག་ཕྱག་རྡོར་ནི། །གོས་སྔོན་མདོ་ལུགས་བོད་ཁ་ཅིག །ལྟུང་བཤགས་ཤེར་སྙིང་སྔགས་ལུགས་འཁྲུལ། །མཆོད་བསྟོད་བཀྲ་ཤིས་ལ་སོགས་ཀྱིས། །རྒྱལ་པོ་རྒྱལ་པར་སྟོན་ལྟ་བུའི། །རབ་གནས་མིང་དུ་བཏགས་ཙམ་ཡིན། ། མདོ་ལས་རབ་གནས་བཤད་པ་མེད། །མདོ་ལུགས་ཇོ་བོའི་མན་ངག་ཏུ། །ཟེར་ན་བསྟན་ཁུངས་མདོ་གང་ཡིན། ། སྟོན་རྒྱུ་མེད་དང་གསུང་འདུས་ནི། །མདོ་ལུགས་ཟེར་བ་འབྲེལ་མེད་ཡིན། །རབ་གནས་གསང་སྔགས་གཞུང་ལས་བཤད། །དེ་ཡི་མཚན་ཉིད་རང་ཉིད་ལྷར། །བསྒོམ་ཞིང་སྔགས་བཟླས་རབ་གནས་རྟེན། ། དབང་བསྐུར་ཕྱིར་དུ་བུམ་པ་དང་། །ལྷ་ཡི་སྟ་གོན་རྟེན་གེགས་སྦྱང་། །དྲི་མ་བཀྲུ་སོགས་སྟ་གོན་དང་། །དངོས་གཞི་བདག་མདུན་དཀྱིལ་འཁོར་སྒྲུབ། །རྟེན་ལ་དམ་ཚིག་སེམས་དཔའ་བསྐྱེད། །ཡེ་ཤེས་འཁོར་ལོ་བསྟིམ་བྱས་ནས། ། དབང་བསྐུར་རིགས་བདག་རྒྱས་གདབ་དང་། །སྤྱན་དབྱེ་བརྟན་བཞུགས་རབ་གསོལ་འདེབས། །
སྤྱི་བྱེའི་མངའ་འབུལ་སྔགས་བྱིན་གྱིས། །བརླབས་པའི་མེ་ཏོག་དོར་ནས་མཆོད། །རྗེས་སུ་དགའ་སྟོན་
བཀྲ་ཤིས་ཀྱི། །ཚིགས་བཅད་རྒྱས་པར་བྱེད་པའོ། །དེ་ལྟར་རབ་གནས་དབང་བསྐུར་ནི། །གསང་སྔགས་དབང་~104~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མ་ཐོབ་པ་ཡིས། །མི་རུང་སློབ་མའི་དབང་ཐོབ་ཀྱང་། །དེ་ཡི་རང་གི་མེ་ཏོག་ནི། །ཕོག་པའི་ལྷ་ཡི་བསྒོམ་བཟླས་
དང་། །སྦྱིན་སྲེག་ཞི་རྒྱས་སོགས་ལས་སྒྲུབ། །རིལ་བུ་མིག་སྨན་ཐུན་མོང་གི །དངོས་གྲུབ་བསྐྱེད་རིམ་ལ་བརྟེན་ནས། །ཕྱག་རྒྱའི་
སྣང་སྟོང་ཡེ་ཤེས་བསྒྲུབ་ཆོག་དང་། །རྒྱུད་སྡེ་འོག་མ་ཉན་ལ་དབང་། །གཞན་མིན་གཞན་དོན་
རྒྱུད་འཆད་དང་། །དབང་བསྐུར་རབ་གནས་རང་དོན་དུ། །དཀྱིལ་འཁོར་ཡོངས་རྫོགས་བསྒོམ་པ་དང་། ། རིགས་ལྔ་སོ་སོའི་དམ་ཚིག་ནི། །སྲུང་སོགས་སློབ་དཔོན་ཁོ་ནའི་ལས། །ཡིན་ཞིང་རྡོ་རྗེ་སློབ་དཔོན་གྱི། །དབང་ཐོབ་ནས་ནི་ཐུན་མོང་མིན། །གཞལ་ཡས་ཁང་པར་བྱང་ཕྱོགས་ཆོས། །སོ་བདུན་སྦྱར་བའི་དཀྱིལ་འཁོར་གྱི། ། དེ་ཁོ་ན་ཉིད་ལྷ་རྣམས་དང་། །ཕུང་ཁམས་སྐྱེ་མཆེད་སྦྱར་བ་ཡི། །ལྷ་ཡི་དེ་ཁོ་ན་ཉིད་སོགས། །སྦྱང་གཞི་སྦྱོང་བྱེད་རྣམ་གཞག་སྦྱར། །རྟེན་དང་བརྟེན་པའི་དཀྱིལ་འཁོར་ནི། །ཡོངས་རྫོགས་བསྒོམས་ནས་དབང་བསྐུར་དང་། །རབ་གནས་ལ་སོགས་གཞན་དོན་གྱི། །འཕྲིན་ལས་སྐྱོང་དང་སངས་རྒྱས་ཀུན། །ཞེས་ཏེ་རིགས་ལྔ་སོ་སོ་ཡི། །དམ་ཚིག་སྡོམ་པ་བླ་མེད་པ། །དཀོན་མཆོག་གསུམ་བཟུང་རྡོ་རྗེ་དང་། །དྲིལ་བུ་བཟུང་སོགས་ཐུན་མིན་པའི། །དམ་ཚིག་བཅུ་བཞི་བཟུང་བ་རྣམས། །རྡོ་རྗེ་སློབ་དཔོན་ཁོ་ནའོ། །དེ་ལྟའི་རྣམ་གཞག་ཤེས་པར་བྱ། །ཕྱག་རྡོར་གོས་སྔོན་གཟུངས་བྱ་རྒྱུད། །ལྟུང་བཤགས་སྔགས་ལུགས་རྒྱལ་གསུང་མེད། །དབང་དང་ལྷ་བསྒོམ་སྔགས་བཟླ་དང་། །སྦྱིན་སྲེག་གཞན་དོན་དབང་རབ་གནས། །ཆོ་ག་ཐམས་ཅད་སྔགས་ལས་བཤད། །མདོ་སྡེ་རང་རྐང་ལས་མ་གསུང་། །མདོ་སྔགས་ཁྱད་པར་ཤེས་པར་བྱ། །
རྟོགས་བྱ་སྤྲོས་བྲལ་ལྟ་བ་ལ། །འཁྲུལ་འགོག་རིམ་བཞིན་ཐེག་རིམ་དགུར། །ལྟ་བ་ཐ་དད་ཡོད་བཀག་པ། །
ལ་ལ་ཐེག་པ་རིམ་དགུ་ལ། །ཞེས་ནས་རྙིང་མའི་ཀུན་རྫོབ་ཀུན། །ལྟ་བ་དང་འཁྲུལ་དེ་ལྟར་ཡིན། །ཞེས་དོན་ཉན་ཐོས་བྱང་སེམས་གཉིས། །སྤྲོས་བྲལ་རྟོགས་དང་མ་རྟོགས་པའི། །མཐོ་དམན་ཡོད་ཅིང་ཐེག་པ་ཆེ། །དབུ་མ་དང་ནི་གསང་སྔགས་གཉིས། །རྟོགས་བྱའི་སྤྲོས་བྲལ་ཁྱད་པར་མེད། །རྟོགས་བྱེད་ཐབས་ཀྱི་ཁྱད་པར་ཡོད། ། རྙིང་ཕྱོགས་ཉན་ཐོས་རང་རྒྱལ་དང་། །བྱང་སེམས་མཚན་ཉིད་ཐེག་གསུམ་གྱི། །ཀྲི་ཡ་ཨུ་པ་ཡོ་ག་གསུམ། ། ནང་གི་སྔགས་ཀྱི་ཐེག་པ་དང་། །མ་ཧཱ་ཨ་ནུ་ཨ་ཏི་སྟེ། །གསང་བ་གསུམ་སྟེ་དགུ་རུ་བཞེད། །ཀྲི་ཡ་གསར་མའི་བྱ་རྒྱུད་དང་། །ཨུ་པ་སྤྱོད་རྒྱུད་ཡོ་ག་ནི། །རྣལ་འབྱོར་རྒྱུད་ཡིན་མ་ཧཱ་ནི། །བླ་མེད་རྒྱུད་དང་འདྲ་མཚུངས་བཞེད། ། ཨ་ནུ་ཨ་ཏི་ཡོ་ག་གཉིས། །དེ་ལས་གོང་དུ་ལྷག་པར་བཞེད། །དེ་ལ་ལྟ་བ་དོན་དམ་དང་། །ཀུན་རྫོབ་གཉིས་སུ་ཕྱེ་ནས་ནི། །གཉིས་ཀར་ལྟ་བའི་མིང་བཏགས་ནས། །ཀུན་རྫོབ་ལྷ་རུ་བསྒོམ་ལ་བཏགས། །དེ་ཡང་བྱ་རྒྱུད་རིགས་གསུམ་དང་། །སྤྱོད་རྒྱུད་རིགས་ལྔ་རྣལ་འབྱོར་རྒྱུད། །རིགས་ལྔ་རྣལ་འབྱོར་ཆེན་པོ་ལ། །རིགས་བརྒྱ་~105~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལྷ་ཡི་ཁ་གྲངས་ལ། །མཐོ་དམན་ཁྱད་པར་ཡོད་པ་དང་། །ཨ་ཏི་ཀུན་གྱི་རྩེ་མོར་བཞེད། །
འདི་ནི་དམིགས་བསྒོམ་ལྟ་བ་གཉིས། །དངོས་བཏགས་མ་ཕྱེས་ལྟ་བར་འདོགས། །གསར་མར་བྱ་སྤྱོད་
རྣལ་འབྱོར་རྒྱུད། །བླ་མེད་བཞི་ཡི་ཐབས་མཁས་ཀྱི། །ལྷ་ཡི་བསྒོམ་ཚུལ་བྱ་རྒྱུད་ལ། །བྲིས་སྐུ་ལྷར་བསྒོམ་རང་
ཐ་མལ། །སྤྱོད་རྒྱུད་རང་དང་བྲིས་སྐུ་གཉིས། །ལྷར་བསྒོམ་རྣལ་འབྱོར་རྒྱུད་ལ་ནི། །བྲིས་སྐུའི་རྐྱེན་བྱས་རང་ཉིད་ལྷ། །བདག་བསྐྱེད་དམ་ཡེ་གཉིས་མེད་དང་། །དེ་ཕྱིན་དམ་ཚིག་པའི་ང་རྒྱལ། །བླ་མེད་རང་ཉིད་དམ་ཡེ་ནི༑ ༑དབྱེར་མེད་དུ་བསྒོམ་བྱ་སྤྱོད་དང་། །རྣལ་འབྱོར་གསུམ་ལ་ཀུན་རྫོབ་ཀྱི། སྣང་བ་ལྷ་རུ་བསྒོམ་པ་མེད། ། བྱ་སྤྱོད་གཉིས་ལ་མདོག་ཕྱག་མཚན། །ཡེ་ཤེས་ལྔ་དང་སྦྱར་བ་ཡི། །རིགས་ལྔའི་ཁ་གསལ་བཏགས་པ་མེད། ། རྣལ་འབྱོར་རྒྱུད་ལས་རིགས་ལྔ་བཤད། །བླ་མེད་སྐབས་སུ་ཀུན་རྫོབ་ཀྱི། །སྣང་བ་ལྷར་བསྒོམ་རིགས་ལྔ་གསུངས། །རྒྱུད་སྡེ་འོག་མ་གསུམ་ལ་ནི། །ཀུན་རྫོབ་སྤྱི་ནི་ཇི་སྣང་བཞིན། །དམིགས་བསལ་བྲིས་སྐུ་ལྷར་བསྒོམ་ཙམ། །བླ་མེད་སྣང་བ་ཀུན་ལྷར་བསྒོམ། །ཀུན་རྫོབ་ལྡོག་པ་གཉིས་སུ་ཕྱེ། །བསྒོམ་པ་ཐབས་དང་ལྟ་ཤེས་རབ། །ལྟ་བསྒོམ་གཉིས་ལས་དངོས་བཏགས་ཕྱེ། །འདི་དག་རྣམས་ནི་བསྒོམ་པ་ཡིན། །རྟོག་བྱེད་དེ་ཡི་དབྱིངས་རྟོགས་བྱ། །སྤྲོས་བྲལ་དེ་ནི་ལྟ་བར་བཞེད། །ཡང་ནི་རྙིང་མས་རྣལ་འབྱོར་བཞིར། །ལྟ་བ་ཐ་དད་ཡོད་བཀག་དོན། །གསང་སྔགས་སྔ་འགྱུར་བ་སོགས་ནས། །རིམ་པ་ཡོད་པ་ཡིན་བར་དོན། །སྔ་འགྱུར་མ་ཧཱ་ཡོ་ག་དང་། །ཨ་ནུ་ཨ་ཏི་གསུམ་ལ་ནི། །རྣལ་འབྱོར་ཆེན་པོ་རྗེས་རྣལ་འབྱོར། །ཤིན་ཏུ་རྣལ་འབྱོར་གསུམ་དུ་འདོགས། །ཐེག་པའི་མིང་བཏགས་མཆོག་དམན་བཞེད། །
དེ་དང་གསར་མའི་རྣལ་འབྱོར་བཞི། །བོད་སྐད་བསྒྱུར་དུས་མིང་ཙམ་མཚུངས། །འོན་ཀྱང་དོན་མི་
མཚུངས་པ་སྟེ། །གསར་མས་རྣལ་འབྱོར་རྗེས་རྣལ་འབྱོར། །ཤིན་ཏུ་རྣལ་འབྱོར་རྣལ་འབྱོར་ཆེ། །རྟོགས་བྱ་ཡེ་ཤེས་ན་འཕར་བའི། །རིམ་པ་ཙམ་བཞེད་རྒྱུད་སྡེ་དང་། །ཐེག་པའི་མིང་འདོགས་མི་མཛད་དོ། །མདོར་ན་རྟོགས་བྱེད་ཐེག་པར་བཞག །རྟོགས་བྱའི་ཡེ་ཤེས་ཐེག་པ་རུ། །མི་བགྲང་བ་ཡི་ཁྱད་པར་ལས། །རྙིང་མའི་ཨ་ཏི་ཡོ་ག་དང་། །གསར་མའི་རྟོགས་པ་ཡེ་ཤེས་མཆོག །དོན་གཅིག་ཡིན་པར་ཤེས་པར་བྱ།
 །ཀཿཐོག་དགེ་སྤྲུལ་རིན་པོ་
ཆེའི་གསུང་རབ་ལས་ཀྱང་འདི་འདྲ་ཞིག་བཞེད་ཡོད་ཚོད་འདྲ། ལྟ་བའི་སྐབས་འདིར་ཡུལ་ཡུལ་ཅན། །གཉིས་སུ་ཕྱེ་ལས་
ཡུལ་ཞེས་པ། །རྟོགས་བྱའི་མཐའ་བཞི་སྤྲོས་བྲལ་ཡིན། །ཡུལ་ཅན་སེམས་ཀྱི་རྟོགས་པ་ཡིས། །དབུ་མའི་སྐབས་སུ་གཏན་ཚིགས་ཀྱིས། །སྤྲོས་པ་བཅད་དེ་སྤྲོས་བྲལ་བསྒྲུབ། །སྔགས་སུ་རིམ་གཉིས་ཐབས་མཁས་ཀྱིས། །མཚོན་བྱེད་དཔེ་ཡི་ཡེ་ཤེས་རྟོགས། །དེ་དང་མཐར་ཕྱིན་དོན་ཡེ་ཤེས། །ཡེ་ཤེས་དེ་ནི་བརྗོད་བྲལ་ཏེ། ། ~106~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལམ་བསྒོམ་པ་ཡི་རྟོགས་དོན་ཡིན། །ཐེག་པར་བཏགས་ན་བརྗོད་བྱར་གྱུར། །ལམ་གྱི་རྟོགས་པའི་དོན་ཡེ་ཤེས། །
མཐའ་བཞི་སྤྲོས་པ་ལས་གྲོལ་ཏེ། །ཡུལ་དང་ཡུལ་ཅན་གཉིས་མེད་གྱུར། །དེ་ལྟའི་མིང་དང་ལྡོག་པ་ནི། ། ལེགས་པར་ཤེས་པས་ཡུལ་ཅན་གྱི། །བསྒོམ་བྱེད་ལྟ་བར་ཟབ་ཆད་ཙམ། །ཡོད་ཀྱི་ཡུལ་
ཨ་ཏི་ཐེག་པ་ཡིན་ན་ གྱི་ལྟ་
བ་དང་། །ཡུལ་དང་ཡུལ་ཅན་གཉིས་མེད་ལ། །བཟང་ངན་མི་འབྱུང་དབུ་མ་ནས། །རྣལ་འབྱོར་བླ་མེད་བར་ཀུན་མཚུངས། །ལྟ་བསྒོམ་ལྡོག་པས་མི་ཕྱེ་བ། །གསང་སྔགས་རྙིང་མའི་བཞེད་པ་འདྲ། །ལྟ་བསྒོམ་ལྡོག་པས་ཕྱེ་བ་དང་། །ཡུལ་དང་ཡུལ་ཅན་ལྟ་བ་ཡི། །རྣམ་གཞག་གཉིས་མཛད་གསར་མའི་ལུགས། །དབུ་མ་ཡན་ནས་བླ་མེད་བར། །མཐུན་པའི་ཕྱིར་ན་ཕར་ཕྱིན་གྱི། །ལུང་རྣམས་བླ་མེད་སྐབས་སུ་ཡང་། །ཐེག་ཆེན་གཉིས་ཀ་དྲང་མཛད་པ། །འཕགས་བོད་མཁས་པ་ཀུན་གྱིས་བཞེད། །
རྒྱུད་བཞིའི་བསྒྲུབ་ཐབས་འཁྲུལ་པ་དགག །རྒྱུད་སྡེ་བཞི་ཡི་ཞེས་སོགས་ནས། །བཤད་པ་མཚར་ཞེས་
བར་གྱི་དོན། །རྒྱུད་སྡེ་བཞི་ཡི་རྒྱུད་མན་ངག །མ་ཤེས་རང་བཟོས་དངོས་གྲུབ་དམན། །རྒྱུད་དང་མན་ངན་གནད་ཟིན་གྱིས། །བྱ་རྒྱུད་རང་རྐང་བདག་བསྐྱེད་མེད། །བྲིས་སྐུ་ལྷར་བསྐྱེད་མཆོད་བསྟོད་གསོལ། །རྗེ་འབངས་ཚུལ་གྱིས་དངོས་གྲུབ་ལེན། །མཆོད་གཏོར་ཤ་ཆང་ལ་བུབ་དང་། །གླ་རྩི་ལྟ་བུ་སྲོག་ཆགས་ལ། ། གནས་པ་ལས་བྱུང་སྤོང་བ་དང་། །འདས་དང་མ་འདས་མཆོད་པའི་ལྷག །བཟའ་འགོམ་ཕྱི་དྲོའི་ཁ་ཟས་སྤོང་། ། གཙང་སྦྲ་དང་ལྡན་དཀར་གསུམ་དང་། །འབྲས་ཆེན་སྡིག་མེད་ཁ་ཟས་ཟ། །བྱ་རྒྱུད་བདག་བསྐྱེད་ཡོད་རྣམས་ནི༑ ༑རྣལ་འབྱོར་རྒྱུད་ཀྱི་རྗེས་འབྲང་བཀྲལ། །བདག་བསྐྱེད་བྱེད་ཚེ་བསྙུང་གནས་མེད། །ལྷ་ལ་བརྙས་པའི་ཉེས་པ་ཡོད། །ལྷག་པར་བླ་མེད་ཉམས་ལེན་མཁན། །ཡིན་ན་ལྷ་ཡི་ང་རྒྱལ་ནི། །གཏོང་ན་ཕུང་པོར་བརྙས་སྐྱོན་ཡོད། །དཔེ་ན་ལྷ་དང་ཕུང་པོ་ལ། །མི་སྨད་སྡིག་པ་སྦྱོང་ཐབས་སུ། །བསམ་པའི་རྣམ་དབྱེ་ཤེས་པར་བྱ། ། སྤྱོད་རྒྱུད་དང་ནི་རྣལ་འབྱོར་རྒྱུད། །བརྟུལ་ཞུགས་གཙོ་བོར་མི་མཛད་པ། །གཙང་སྦྲ་མཆོད་པ་སོ་སོ་ཡི། ། སྐབས་དེར་ཇི་གསུང་མ་འཁྲུལ་བྱ། །སངས་རྒྱས་མཆོད་ལྷག་ཟར་རུང་ཞིང་། །འབྱུང་པོའི་གཏོར་མ་མི་ཟའོ། །
བླ་མེད་སྐབས་སུ་ཐབས་མཁས་ཀྱིས། །འདོད་ཡོན་ཐམས་ཅད་ཇི་འདོད་བསྟན། །ཐབས་ཀྱི་གནད་ནི་
ཇི་བཞིན་དུ། །ངེས་པར་བྱས་པས་དངོས་གྲུབ་འགྲུབ། །སྤྱོད་པ་བླང་དོར་གཉིས་མེད་རྟོགས། །རྣལ་འབྱོར་བརྟན་པ་ཆེར་ཐོབ་པས། །ནང་གི་རླུང་སེམས་དབུ་མར་ཐིམ། །བཅུ་གསུམ་པ་ཡི་རྟོགས་པ་རྣམས། །བགྲོད་
པར་
བྱ་བ་དང་ཕྱི་རོལ་འཛམ་གླིང་གི །ཡུལ་དང་ཡུལ་ཅན་གནས་པ་ཡི། །མཁའ་འགྲོ་དབང་དུ་བྱ་བའི་ཕྱིར། །བརྟུལ་
ཞུགས་སྤྱོད་པས་རྒྱུ་བའི་ཚུལ། །དབང་བཞི་ཡོངས་སུ་རྫོགས་ཞེས་ནས། །ཚེ་འདི་ཉིད་ལ་འཚང་རྒྱའི་བར། ། ~107~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཞེས་པའི་དོན་ནི་དྲོད་ཐོབ་ནས། །སྤྱོད་པ་སྤྱད་ནས་ཡུལ་ཆེན་བགྲོད། །དྲོད་ནི་ཆུང་འབྲིང་ཆེ་གསུམ་དང་། །
སྤྱོད་པ་གསང་སྤྱོད་ཀུན་འདར་དང་། །ཀུན་བཟང་གསུམ་ལས་རྒྱུད་ལྟར་ནི། །དྲོད་ནི་འབྲིང་པོའི་སྐབས་སུ་ནི། ། ཀུན་འདར་སྤྱོད་པའི་མགོ་བརྩམ་ནས། །ཀུན་འདར་ཀུན་བཟང་རིམ་སྤྱོད་གྱི། །ཡུལ་བགྲོད་རིམ་པར་འཕར་བ་ནི༑ ༑བདག་ཉིད་ཆེན་པོའི་བཞེད་པའི་གནད། །ཡིན་ཞེས་མཁན་ཆེན་ཐམས་ཅད་མཁྱེན། །ངག་དབང་ཆོས་གྲགས་ཀྱིས་གསུངས་སོ། །
སྐབས་དོན་ཅུང་ཟད་བཀྲལ་བ་ན། །དྲོད་ལ་རྒྱུད་དང་མན་ངག་ལུགས། །གཉིས་ལས་དང་པོ་རྒྱུད་
ལུགས་ནི། །དྲོད་ཀྱི་ངོ་བོ་དབྱེ་བ་དང་། །སོ་སོའི་མཚན་ཉིད་དྲོད་མ་ཐོབ། །ཐོབ་བྱེད་ཐབས་དང་དེ་ཐོབ་པ། ། བརྟན་བྱེད་དུས་དང་དྲོད་སྤྱོད་པ། །མཚམས་སྦྱོར་བ་སྟེ་རྣམ་པ་དྲུག །དྲོད་ཀྱི་ངོ་བོ་བླ་མེད་ཀྱི། །དབང་དང་རིམ་གཉིས་གང་རུང་ལ། །བརྟེན་ནས་སྐྱེས་པའི་སྒོ་གསུམ་གྱི། །ཉམས་མྱོང་རྣམ་དག་ཅི་རིགས་པ། །དབྱེ་བ་ཆེ་འབྲིང་ཆུང་གསུམ་མོ། །དེ་ལ་སྤྱི་ཡི་མཚན་ཉིད་ནི། །བླ་མེད་ལམ་ལ་བརྟེན་པ་ཡི། །གུར་ལས་གསུངས་པའི་རྟགས་བཅུའོ། །སོ་སོའི་མཚན་ཉིད་དྲོད་ཆུང་ལ། །རྣལ་འབྱོར་པ་དེའི་ལྟ་སྟངས་ཀྱིས། །ཤིང་ཐོག་སར་ཕབ་སྲོག་ཆགས་གསོད། །རྗེས་འཛིན་ཞེས་པ་ཤིང་ཐོག་ནི། །འཕྲལ་དུ་སླར་སྦྱར་སེམས་ཅན་གསོ། །དྲོད་འབྲིང་གི་ནི་དེ་གང་རུང་། །གཅིག་ནུས་རྣམ་ཤེས་ཡེ་ཤེས་ཀྱི། །ལས་ཆ་མི་མཉམ་ཞེས་བྱའོ། །
ཆེན་པོས་ཚར་བཅད་རྗེས་འཛིན་ནུས། །རྣམ་ཤེས་ཡེ་ཤེས་ཆ་མཉམ་པ། །ཐོབ་པའི་ཐབས་ནི་ཆུང་ངུའི་
དུས། །རིམ་གཉིས་བསྒོམ་པ་དེ་ཡིན་ལ། །འབྲིང་ལ་ཀུན་འདར་གསང་སྤྱོད་དང་། །ཆེན་པོར་ཀུན་འདར་མངོན་སྤྱོད་ཡིན། །མ་གྲུབ་དྲག་ཤུལ་ཆོ་ག་ཞེས། །དེ་ཚུལ་གཞན་དུ་གསལ་ཞེས་གསུང་། །ཐོབ་པ་བརྟན་པར་བྱེད་པའི་དུས། །དྲོད་ཆེན་ཐོབ་ནས་ཟླ་ཕྱེད་ལ། །སྔར་ལྟར་གོམས་ཞིང་སྤྱོད་པ་སྤྱད། །དྲོད་དང་སྤྱོད་པ་མཚམས་སྦྱར་ནི། །དྲོད་ཆུང་ཐོབ་ནས་ཀུན་འདར་ནི། །གསང་བར་སྤྱོད་དང་འབྲིང་ཐོབ་ནས། །ཀུན་འདར་འཇིག་རྟེན་པ་མངོན་སྤྱོད། །དྲོད་ནི་ཆེན་པོ་ཐོབ་པ་ན། །ཀུན་ཏུ་བཟང་པོའི་སྤྱོད་པ་བྱ། །རྒྱུད་ཀྱི་སྐབས་འདིར་དྲོད་ཆུང་འབྲིང་། །འཇིག་རྟེན་ལམ་ཡིན་དྲོད་ཆེན་པོ། །འཇིག་རྟེན་འདས་པའི་ལམ་གྱི་ནི། །ནང་ཚན་མཐོང་ལམ་ཤེས་པར་བྱ། །གཉིས་པ་མན་ངག་ལུགས་ཀྱི་ནི། །དྲོད་བཤད་པ་ལ་ཆུང་འབྲིང་ཆེའི། །དྲོད་གསུམ་འཇིག་རྟེན་ལམ་དུ་འཇོག །ལམ་ལྔ་ལྟར་ན་དབང་བཞིའི་ལམ། །བསྐྱེད་རྫོགས་བསྒོམ་རྣམས་ཚོགས་ལམ་སྟེ། ། ཉམས་མྱོང་ལྟ་བ་མ་སྐྱེས་ན། །ཚོགས་ལམ་རང་རྐྱང་ཤར་བ་ཡིན། །ཉམས་མྱོང་ལྟ་བ་སྐྱེས་པ་རྣམས། །སྦྱོར་ལམ་དྲོད་ཀྱི་སྣེ་ཟིན་པ། །འདུས་པ་དང་པོ་དྲོད་ཆུང་ངུ་། །གཉིས་པ་འབྲིང་པོ་གསུམ་པ་ནི། །ཆེན་པོར་བརྗོད་~108~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཅིང་དེ་གསུམ་ཉམས། །མི་བརྟན་ངོས་ནས་ལྟ་བ་དང་། །ལམ་ལ་ཕན་འདོགས་ཆུང་བས་དྲོད། །སེམས་ལ་
འཆར་བས་སེམས་ཉམས་དང་། །རྟོག་པ་རྒྱུན་ཆགས་ཀྱིས་སྟོང་ པའི་ངོས་ནས་ བསྒོམས། །རྣམ་རྟོག་ཟིན་ན་ཡུལ་
གྲོགས་སུ། །འཆར་བས་རྟོགས་པ་ཞེས་བྱའོ། །མཐོང་ལམ་མ་སྐྱེས་བར་ཉམས་སྣང་། །སྦྱོར་ལམ་དྲོད་ཅེས་བཞག་ནས་ནི། །དེའང་ཁམས་འདུས་དང་པོ་ཡི། །ཉམས་སྣང་རྣམ་རྟོག་སྔོན་སོང་དྲོད། །མ་ངེས་འཁྲུལ་སྣང་འཆར་བའི་དུས། །ཡུལ་ཚན་གྱིས་གནོད་དྲོད་ཆུང་ངུ་། །ཁམས་འདུས་བར་པའི་ཉམས་སྣང་རྣམས། །
བདུད་རྩི་ལྔ་
འབྱུང་ཁམས་དགུ་འདུས་པའི་དྲོད་ཅེས་བྱ། །ངེས་པའི་མཐོང་སྣང་ཡུལ་ཅན་གྱིས། །མི་གནོད་པས་ན་དྲོད་འབྲིང་
པོ༑ ༑འདུས་པ་ཐ་མའི་ཉམས་རྣམས་ནི། །ཐིག་ལེ་འབར་ཞིང་འདུས་པའི་དྲོད། །ཤིན་ཏུ་ངེས་པར་གསལ་སྣང་འཆར། །ཕྱི་རོལ་ཡུལ་གྱི་རྐྱེན་རྣམས་ཀྱིས། །ཕན་འདོགས་དྲོད་ནི་ཆེན་པོར་ཤེས། །དྲོད་ཆེན་དེ་ཡི་ལྡོག་པ་ལས། ། སྦྱོར་ལམ་ལྷག་མ་གསུམ་འཇོག་སྟེ། །བཞི་པའི་དབང་གི་ཉམས་ལེན་རྟེན། །པདྨ་ཅན་གྱི་བྱེད་པ་ལས། །དབུ་མའི་མས་སྣ་རོ་རྐྱང་གི །མས་སྣང་གཉིས་འཁྱུད་རྟེན་འབྲེལ་གྱི། །ཕྱི་ནང་རྩེ་མོ་ཞེས་པའི་དོན། །དབུ་མའི་སྣ་རྩར་རླུང་སེམས་ཕྱིན། །མ་སྐྱེས་ཆོས་ལ་བཟོད་དཀའ་བའི། །བཟོད་གཅིག་དོན་ནི་དབུ་མའི་ནང་། །རླུང་སེམས་འདུས་པས་སྟོང་ཉིད་ལ། །མི་སྐྲག་བཟོད་པ་ཅེས་བྱ་བ། །འཁོར་བ་ཡི་ནི་ཆོས་ལས་འདས། །མྱ་ངན་འདས་པའི་ལམ་ཆོས་རྣམས། །རྫོགས་པའི་ཆོས་མཆོག་གཉིས་སྐྱེས་དོན། །རོ་རྐྱང་གཉིས་འདས་འཇིག་རྟེན་ལས། །འདས་པའི་ཆོས་མཆོག་དབུ་མའི་སྣེའི། །རྩེ་མོར་རླུང་སེམས་བྱོན་པ་ཡི། །མྱ་ངན་ལས་འདས་པ་ཡི་ལམ། །ཆོས་རྣམས་རྫོགས་པའི་ཆོས་མཆོག་གོ །འདི་དག་རིམ་ཅན་ཚུལ་དུ་སྐྱེ། །དེ་ལྟར་དྲོད་ཐོབ་ནས་སྤྱོད་པ། ། སྤྱོད་པའི་ཚུལ་ལ་རྒྱུད་དང་ནི། །མན་ངག་ཀྱི་ལུགས་གཉིས་ལས་ནི། །དང་པོ་རྒྱུད་ཀྱི་ལུགས་ལ་ནི། །སྤྱོད་པའི་ངོ་བོ་དབྱེ་བ་དང་། །སོ་སོའི་རང་བཞིན་སྤྱོད་པའི་དུས། །སྤྱོད་པའི་གང་ཟག་དེའི་དགོས་དྲུག །ངོ་བོ་ནང་དུ་དེ་ཁོ་ན། །ཉིད་རྟོགས་པ་ཡིས་ཀུན་ནས་བསླང་། །ཕྱི་རོལ་ལུས་ངག་ཅི་འདོད་པས། །གཡོ་ཞིང་རྒྱུ་བའི་ཁྱད་པར་རོ༑ ༑
དབྱེ་བ་ཀུན་འདར་སྤྱོད་པ་དང་། །ཀུན་ཏུ་བཟང་པོའི་སྤྱོད་པ་གཉིས། །ཀུན་འདར་དེ་ལ་རྣམ་གྲངས་ནི། །
རྒྱལ་བུ་གཞོན་ནུའི་སྤྱོད་པ་དང་། །སྨྱོན་པའི་བརྟུལ་ཞུགས་སྤྱོད་པ་དང་། །གསང་སྤྱོད་ཅེས་གསུམ་ཀུན་བཟང་ལ༑ ༑ཕྱོགས་ལས་རྣམ་པར་རྒྱལ་བར་ཡི། །སྤྱོད་པ་རྒྱལ་ཚབ་ཆེན་པོ་ཡི། །ས་ལ་གནས་པའི་སྤྱོད་པ་དང་། ། འཇིག་རྟེན་པ་ཡི་མངོན་དུ་སྤྱོད། །ཚོགས་བདག་ཆེན་པོའི་སྤྱོད་པ་གསུམ། །དེ་ལྟར་མིང་གི་རྣམ་གྲངས་སོ། ། དབྱེ་བ་
གསུམ་དུ་དབྱེ་ན་ ཀུན་འདར་གསང་སྤྱོད་དང་། །མངོན་སྤྱོད་ཀུན་ཏུ་བཟང་པོ་གསུམ། །ངོ་བོ་དྲོད་ཆུང་ཐོབ་~109~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ནས་དྲོད། །འབྲིང་ཕྱིར་སྤྱོད་པ་གསང་སྤྱོད་དང་། །དྲོད་འབྲིང་ཐོབ་ནས་དྲོད་ཆེན་པོ། །ཐོབ་ཕྱིར་སྤྱོད་པ་ཀུན་
འདར་ནི། །མངོན་སྤྱོད་ངོ་བོ་དྲོད་ཆེན་པོ། །མཐོང་ལམ་ཐོབ་ཕྱིར་ཕྱག་རྒྱ་ཆེ། །མཆོག་གི་དངོས་གྲུབ་རྡོ་རྗེ་འཛིན། །ཐོབ་ཕྱིར་སྤྱོད་པ་ཀུན་བཟང་པོའི། །སྤྱོད་པ་ཡི་ནི་ངོ་བོའོ། །ཨ་ཝ་དྷུ་ཏཱི་ཞེས་པའི་དོན། །གཉིས་སྤངས་སམ་ནི་གཉིས་མེད་དོ། །ཀུན་འདར་ཞེས་པ་གཟུང་འཛིན་གྱི། །རྣམ་པར་རྟོག་པ་འདར་བའམ། །དེས་བསྡུས་བཟའ་དང་བཟའ་བྱ་མིན། །གཉིས་མེད་སྤྱོད་པ་ཀུན་འདར་གྲགས། །རང་གི་རིགས་ལ་སོགས་པ་གསང་། །སྨྱོ་བརྫུའི་བརྟུལ་ཞུགས་མཚན་མོར་སྤྱོད། །ཀུན་འདར་གསང་སྤྱོད་ཞེས་སུ་གྲགས། །དྲོད་ཆེན་ཐོབ་བྱེད་གཞོན་ནུ་ཡི༑ ༑སར་གནས་སྤྱོད་པ་རྒྱལ་བུ་ནི། །གཞོན་ནུའི་སྤྱོད་པ་ཞེས་གྲགས་དང་། །དྲོད་ཆེན་ཐོབ་ནས་རང་ཉིད་ཀྱིས། །རྟོགས་པའི་ཡེ་ཤེས་གཅིག་གི་ངོར། །ཆོས་ཀུན་བཟང་པོར་རྟོགས་པས་ན། །ཀུན་དུ་བཟང་པོའི་སྤྱོད་པའོ། །ས་ཐོབ་ནས་ནི་མི་མཐུན་ཕྱོགས། །ཀུན་གྱི་བརྫི་བར་མི་ནུས་ཤིང་། །རྒྱལ་བས་ཕྱོགས་ལས་རྣམ་པར་རྒྱལ། །རྒྱལ་པོའི་རྒྱལ་ཚབ་དང་འདྲ་བར། །རྣམ་ཤེས་ཡེ་ཤེས་ཆ་མཉམ་པས། །ཟག་མེད་ཡེ་ཤེས་མངོན་གྱུར་ནས། །གཞན་དོན་ཐོག་མེད་དུ་སྤྱོད་པས། །རྒྱལ་ཚབ་ཆེན་པོའི་སར་གནས་པའི། །སྤྱོད་པ་ཞེས་ཏེ་ས་ཐོབ་པའི། ། སྤྱོད་པའི་མིང་གི་རྣམ་གྲངས་སོ། །སྤྱོད་པའི་དུས་ནི་གང་གི་ཚེ། །སྤྱོད་པ་ཆུང་ངུའི་དྲོད་ཐོབ་ནས། །ཀུན་འདར་གསང་སྤྱོད་མཚན་མོའི་དུས། །བཟའ་དང་བཟའ་མིན་གཉིས་མེད་སོགས། །སྤྱོད་ཅིང་ཉིན་མོར་རང་རིགས་དང་། །མཐུན་པར་སྤྱོད་ཅིང་དྲོད་འབྲིང་པོ། །ཐོབ་ནས་ཀུན་འདར་འཇིག་རྟེན་པའི། །མངོན་སྤྱོད་རང་གི་ཡུལ་འཁོར་སྤངས། །རང་རིགས་ལ་སོགས་གསང་གནས་ནས། །སྨྱོ་བརྫུའི་ཉིན་མོར་སྤྱོད་པའོ། །དྲོད་ཆེན་ཞེས་བྱ་ཟག་མེད་པ། །དང་པོའི་གྲུབ་མཐའ་སྙོགས་པ་ནས། །ལུང་དུ་བསྟན་པའི་ཕྱག་རྒྱ་བརྟེན། །ཀུན་ཏུ་བཟང་པོའི་སྤྱོད་པའམ། །ཕྱོགས་ལས་རྣམ་རྒྱལ་སྤྱོད་པ་སྤྱད། །ས་ནི་ལྷག་མ་རྣམས་བསྒྲོད་དོ། །
དཔེར་ན་དང་པོ་གསང་སྤྱོད་དང་། །ཕྱི་མ་གཉིས་ནི་མངོན་སྤྱོད་དོ། །ཡུན་ཚད་སྤྱོད་པ་དེ་དག་ཀྱང་། །མ་
མཐའ་ཟླ་བ་རེ་རེར་སྤྱོད། །སྤྱོད་པའི་གང་ཟག་དྲོད་ཐོབ་ཅིང་། །ཚེ་འདི་ཉིད་ལ་སེམས་ཅན་གྱི། །དོན་དུ་ཕྱག་རྒྱ་ཆེན་པོ་ནི། །མཆོག་གི་དངོས་གྲུབ་ཐོབ་འདོད་ཀྱི། །ཁྱད་པར་གཉིས་དང་ལྡན་པ་དགོས། །སྤྱད་པའི་དགོས་པ་སེམས་བརྟན་གཡོ། །བརྟགས་དང་རང་དོན་མཐར་ཕྱིན་ཕྱིར། །གསང་སྤྱོད་མངོན་སྤྱོད་གཉིས་སྤྱོད་དང་། ། སེམས་ཅན་སྨིན་དང་གཞན་དོན་ནི། །མཐའ་རུ་ཕྱིན་པའི་དོན་དུ་ནི། །ཀུན་ཏུ་བཟང་པོའི་སྤྱོད་པ་བྱ། །གཉིས་པ་མན་ངག་ལུགས་ཀྱི་ནི། །སྤྱོད་པའི་ཚུལ་ལ་ཁམས་འདུས་པ། །དང་པོ་སྤྱོད་པ་ཆུང་ངུ་ནི། །རྫུ་འཕྲུལ་གྱི་ནི་རྐང་པ་བཞི། །སྣང་བ་དགྲར་ལངས་འཕྲང་ལས་ནི། །རླུང་གི་སྦྱོར་བས་འབྱུང་བཞིའི་རླུང་། །དབང་བྱས་~110~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཚོགས་ལམ་ཆུང་ངུ་ཆོད། །དུག་ལྔ་མ་དག་སྣང་བ་རྣམས། །འབྱུང་བཞིའི་རླུང་ནི་རང་གནས་ཟིན། །སྟོབས་འཕེལ་
བ་དང་ཆ་མཉམ་པ། །འབྱུང་ཆུང་བཅུ་དྲུག་ཟིན་པ་ཡིས། །ཉམས་ཀྱི་སྣང་བར་འཆར་བའོ། །འདུས་པ་བར་མར་སྤྱོད་པ་འབྲིང་། །དྲན་པ་ཉེ་བར་བཞག་བཞི་ཡིས། །སྟོང་པ་དགྲར་ལངས་འཕྲང་བསྒྲལ་ཏེ། །ཚོགས་ལམ་འབྲིང་པོ་ཆོད་པ་སྟེ། །སྟོང་པ་དགུ་སྟེ་དང་པོ་ནི། །ཤེས་རབ་ཨ་རུ་རླུང་སེམས་ཐིམ། །མཐོང་ཡུལ་འགག་པའི་སྟོང་པ་དང་། །གཉིས་པ་སྙིང་པོའི་ཨཱ་ལ་ནི། །རླུང་སེམས་ཐིམ་པས་གཟུང་འཛིན་སྟོང་། །གསུམ་པ་འགོག་པའི་སྙོམས་འཇུག་རྩར། །རླུང་སེམས་ཐིམ་པས་ཚོགས་དྲུག་སྟོང་། །བཞི་པ་རླུང་གི་རླུང་སྤུ་གྲི། །སྟོབས་གྱུར་ཤེས་པ་སྐད་ཅིག་ཀྱང་། །མི་གནས་ཤིང་ནི་གཉིད་ཀྱང་ཆག །ཡོན་ཏན་ཏིང་ངེ་འཛིན་གྱིས་སྟོང་། །ལྔ་པ་ཕྱི་དབྱིབས་ཀྱི་ནི་ཨཱར། །རླུང་སེམས་ཐིམ་པས་ལུས་ཐིག་ལེས། །གང་ཞིང་ཟག་བཅས་བདེ་བ་རྒྱས། །བདེ་བས་བརྒྱལ་བའི་སྟོང་པ་དང་། །དྲུག་པ་རྩ་རླུང་འགའ་ཞིག་གིས། །རྟེན་འབྲེལ་ལས་ནི་ནང་ལུས་ཀྱི། །ཆ་ཤས་རེ་རེ་ཙམ་དང་ཕྱི། །ཆུ་ལ་སོགས་པའི་ཆ་ཤས་ནི། །རེ་ཙམ་མེད་མཐོང་ཉི་ཚེས་སྟོང་། །བདུན་པ་ཕྱི་ནང་གི་གནས་ལུགས། ། དེ་བཞིན་ཉིད་ནི་ངོ་བོ་ཉིད། །ངོ་བོ་ཉིད་ཀྱིས་སྟོང་པ་དང་། །བརྒྱད་པ་ཐོས་བསམ་ལ་བརྟེན་ནས། །མ་རྟོགས་ལོག་རྟོག་མདུད་པ་གྲོལ། །སྒྲོ་འདོགས་ཆོད་པའི་སྟོང་པ་དང་། །དགུ་པ་འབྲས་བུ་ཆོས་ཀྱི་སྐུ། །ཡེ་ཤེས་དག་པ་གཉིས་ལྡན་ནི། །རྣམ་ཀུན་མཆོག་ལྡན་སྟོང་པའོ། །
དེ་ལྟར་དགུ་ལས་དང་པོ་དེ། །གསང་གནས་རྩ་གསུམ་གྱིས་འདུར་མདོར། །རྐྱང་མའི་ཆ་ཤས་དང་པོ་ཡི། །
གཟུགས་མེད་ས་བོན་ཤེས་རབ་ཀྱི། །ཨ་དམར་དེ་རུ་རླུང་སེམས་ཐིམ། །སྐྱོན་ནི་དངོས་པོ་མཚན་མ་སྟོང་། ། ཡོན་ཏན་ཏིང་འཛིན་ཞི་ལྷག་གི །སྟོང་སྟེ་བསམ་གཏན་གྱི་ཁང་བུ། །བསམ་གཏན་གྱིས་སྟོང་ཞེས་བྱ་བ། །སྤང་བྱ་སྟོང་ཉམས་འབའ་ཞིག་ཤར། །དེ་ཡི་གཉེན་པོ་རང་གི་ལུས། །ལྷར་ལྡང་ཡེ་ཤེས་འཁོར་ལོ་གཞུག །སྔགས་བཟླས་རྒྱན་དྲུག་དག་པ་དྲན། །བཞི་པོ་བསྒོམ་པས་སྣང་སྟོང་ཉིད། །ཟུང་ཆུད་སྣང་བ་ལྷ་དང་སྔགས། །ཆོས་སུ་དྲན་པའི་ཏིང་ངེ་འཛིན། །རྒྱུན་མི་ཆད་པས་དེའི་འཕྲང་སྒྲོལ། །དྲན་པ་ཉེར་བཞག་བཞི་བསྒོམ་ཚུལ། །འདི་ནི་རྒྱུ་མིང་འབྲས་ལ་བཏགས། །རྒྱུད་ནས་བཤད་པའི་ཀུན་འདར་ནི། །གསང་སྤྱོད་འདི་ནས་སྤྱོད་པར་སེམས། ། འདུས་པ་ཐ་མར་སྤྱོད་པ་ཆེ། །ཡང་དག་སྤོང་བ་བཞི་པོ་ཡིས། །བྱིང་བ་ཆེན་པོའི་འཕྲང་བསྒྲལ་ནས། །ཚོགས་ལམ་ཆེན་པོའི་ལམ་ཆོད་དེ། །དེ་ཡང་ནང་གནས་རྩ་གསུམ་གྱི། །འདུས་མདོ་དབུ་མའི་ཆ་ཤས་ཀྱི། །ཕྱི་དབྱིབས་ཨཱཿཡིག་དཀར་པོ་ལ། །རླུང་སེམས་ཐིམས་ཏེ་བདེ་བ་ཡི། །བརྒྱལ་བའི་སྟོང་པར་ཆོག་ཤེས་པའི། །བདུད་ཀྱི་ཟིན་ཚེ་དངོས་ཀྱི་རྒྱ། །པདྨ་ཅན་གྱི་རྟེན་འབྲེལ་ལས། །གཡོན་གྱི་རྐྱང་མའི་ཆ་ཤས་ཀྱི། །ཡི་གེ་བཞི་པ་སྙིང་པོའི་~111~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཨཱཿ །དབུ་མའི་མས་སྣ་ནས་ཞུགས་ཏེ། །ཕྱི་དབྱིབས་ཨཱཿནི་གྱེན་ལ་བསྐྱོད། །སྙིང་པོའི་ཨཱཿཡི་ཉམས་དེ་ཡི། །ཕྱི་
དབྱིབས་ཨཱ་ཡི་བྱིངས་བ་ནི། །ཆེན་པོ་དེ་ལས་ལྡང་ནུས་སོ། །
སྤྱོད་པ་སྔ་མ་གཉིས་པོ་ནི། །ཕྱག་རྒྱའི་ཉམས་ལེན་དང་མ་འབྲེལ། །འདི་ནི་དངོས་ཀྱི་ཕྱག་རྒྱ་ཡི། །
ཉམས་ལེན་དང་ལྡན་འབྲས་བུའི་མིང་། །རྒྱུ་ལ་བཏགས་ཏེ་ལུང་བསྟན་ནི། །ཕྱག་རྒྱ་པདྨ་ཅན་དང་འགྲོགས། ། སེམས་ལ་བརྟན་གཡོ་བརྟགས་ཕྱིར་སྤྱོད། །རྒྱུད་ནས་བཤད་པའི་ཀུན་འདར་ནི། །མངོན་སྤྱོད་འདི་ནས་སྤྱོད་པ་ཡིན། །མན་ངག་ལས་ནི་སྤྱོད་པ་ཆུང་། །དྲན་པ་ཉེར་བཞག་ཆེན་པོ་ནི། །ཡང་དག་སྤོང་བར་གསུང་པའི་གནད། ། ཕྱི་མའི་འཕྲང་གཉིས་བསྒྲལ་བའི་ཕྱིར། །གསང་སྤྱོད་མངོན་སྤྱོད་ཤས་ཆེའོ། །དེ་ལྟར་ཡང་དག་སྤོང་བཞི་ཡི། ། རྟེན་འབྲེལ་ལ་བརྟེན་དྲོད་སོགས་པ། །སྦྱོར་ལམ་བཞི་ནི་བསྒྲོད་ཚུལ་ལོ། །ཉེ་རྒྱུར་རྒྱུད་དང་མན་ངག་གི ། ལུགས་སྲོལ་གཉིས་ལས་རྒྱུད་ལ་ནི། །ཕྱག་རྒྱ་བསྟན་པའི་དགོས་པ་དང་། །ཉེ་རྒྱུ་ཉམས་སུ་ལེན་པ་དངོས། ། ཕྱག་རྒྱ་བསྟན་ལ་དུས་གསུམ་སྟེ། །དང་པོའི་དབང་དུས་བར་ལམ་དུས། །ཐ་མ་འབྲས་བུ་གསུམ་ཆར་ལ། ། ཕྱག་རྒྱ་བསྟན་དོན་དང་པོ་གཉིས། །སྐབས་སུ་མ་བསྟན་ཐ་མར་ནི། །བསྟན་ན་ཕྱག་རྒྱའི་དངོས་གྲུབ་འགྲུབ། ། དང་པོ་གཉིས་ལ་བསྟན་ན་ཡང་། །འབྲས་དུས་མ་བསྟན་མི་འགྲུབ་པས། །དེས་ན་ཕྱག་རྒྱའི་རྣལ་འབྱོར་ནི། ། ཅིས་ཀྱང་གལ་ཆེ་གུར་ལས་གསུང་། །ཉེ་རྒྱུ་དངོས་ལ་ངོ་བོ་དང་། །མངོན་བྱེད་དུས་དང་མངོན་བྱའི་གནས། ། བསྟན་པའི་ཕྱག་རྒྱ་མངོན་བྱེད་ཐབས། །འབྲས་བུ་གྲུབ་པའི་ཚུལ་དང་དྲུག །ཉེ་རྒྱུ་ལ་ནི་དེའི་ངོ་བོ། །
རང་བྱིན་
རླབས་དང་དཀྱིལ་འཁོར་འཁོར་ལོ་ ཐབས་གཉིས་ལས་བྱུང་ཨཱ་ལི་དང་། །ཀཱ་ལི་བདག་ཉིད་བྱང་ཆུབ་སེམས། །བརྒྱད་
དང་དྲུག་གི་བདག་ཉིད་ཅན། །བརྒྱད་ནི་ཐབས་ཏེ་རང་བྱིན་རླབས། །ལས་འབྱུང་ཨཱ་ལི་བྱང་ཆུབ་སེམས། ། དཀྱིལ་འཁོར་འཁོར་ལོ་ལ་བརྟེན་བྱུང་། །ཀཱ་ལི་བྱང་སེམས་དེ་ཉིད་ལ། །ལྡོག་པས་ཕྱེ་ན་སྒྲུབ་པ་པོ། །རང་བྱིན་རླབས་བསྒོམ་ཞུ་བདེ་གཉིས། །དཀྱིལ་འཁོར་འཁོར་ལོ་བསྒོམ་པ་ཡི། །ཞུ་བདེ་གཉིས་ཏེ་བཞི་པོ་དང་། །ཤེས་རབ་དེ་བཞིན་བཞི་སྟེ་བརྒྱད། །དྲུག་ཏུ་བྱེད་ན་ཤེས་རབ་ཀྱི། །རང་བྱིན་བརླབས་པ་མ་བསྒོམ་བཏུབ། །ཡང་ན་ཐབས་ལ་ཞུ་དང་བདེ། །མི་རྟོག་རང་རིག་པ་སྟེ་བཞི། །ཤེས་རབ་ལའང་དེ་བཞིན་གྱི། །བཞི་སྟེ་བརྒྱད་དམ་དེ་གཉིས་ལ། །ཞུ་བདེ་མི་རྟོགས་པ་གསུམ་གསུམ། །རང་རིགས་སྤྱི་ཁྱབ་བཏང་བས་དྲུག །དུས་ལ་ཉེ་རྒྱུ་བསྒོམ་པའི་དུས། །ལྗོན་ཤིང་ལས་ནི་རིམ་གཉིས་བསྒོམ། །
གསང་སྤྱོད་ཟླ་གཅིག་སྤྱད་པའི་མཐར། །ཉེ་རྒྱུ་བསྒོམ་པའི་སྐལ་ལྡན་འགྱུར། །ཞེས་དང་དྲོད་ནི་ཆུང་ངུ་
ཐོབ། །གསང་སྤྱོད་སྤྱད་ན་ཉེ་རྒྱུ་བསྒོམ། །ཞེས་གསུང་བདག་མེད་བསྟོད་འགྲེལ་ལས། །ཉེ་རྒྱུ་སྤྱོད་པའི་གང་~112~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཟག་ནི། །ས་བརྒྱད་ཡན་གྱི་བསྒྲུབ་དུ་རུང་། །དེ་ཡི་བསྒྲུབ་ན་ཞག་བདུན་འགོར། །ས་དགུ་པ་ནས་རིམ་བཞིན་དུ། །
བསྒྲུབ་པར་ཉེ་ཞིང་ས་བཅུ་གཉིས། །ཐོབ་པས་ཉི་མ་གཅིག་གིས་འགྲུབ། །གསུང་སྟེ་དྲི་མེད་ཐུགས་རྗེ་དང་། ། ལྡན་པའི་བླ་མའི་ཞལ་སྔ་ནས། །ཉེ་རྒྱུ་ཞག་བདུན་ས་འདིར་དགོངས། །མདོ་ལས་བྱང་ཆུབ་སེམས་དཔའ་ནི། ། མི་སྐྱེའི་ཆོས་ལ་བཟོད་ཐོབ་པས། །འདོད་ན་ཞག་པོ་བདུན་ལ་ཡང་། །མངོན་པར་རྫོགས་སངས་རྒྱ་གསུངས་མཚུངས། །མ་མཐའ་ས་བརྒྱད་ཐོབ་པ་ན། །ཉེ་རྒྱུ་ཉམས་སུ་ལེན་བཤད་པའི། །ལུགས་ནི་མི་འདྲ་གཉིས་སྣང་ངོ་། །
དུས་ནི་ཞག་བདུན་གྱིས་འགྲུབ་པས། །རྡོ་རྗེ་གུར་གྱི་རྒྱུད་ལས་གསུང་། །གནས་ནི་ཐུན་མོང་ཕྱི་ཡི་
གནས། །འཕགས་ཡུལ་རྡོ་རྗེ་གདན་ལྟ་བུ། །ཕྱི་ཡི་ཐུན་མིན་འོག་མིན་སྟེ། །རྣམ་སྣང་གངས་ཅན་མཚོ་ཡི་ཞིང་། ། ངེས་དོན་དམ་པའི་གནས་ལ་ནི། །རྣལ་འབྱོར་པ་གང་འབྲས་བུ་ནི། །མངོན་དུ་བྱ་བའི་གནས་དེ་ནི །ཕྱི་ལྟར་འཕགས་ཡུལ་རྡོ་རྗེ་གདན། །ནང་ལྟར་འོག་མིན་ཞིང་འཇོག་གོ། །ནང་གི་གནས་ནི་ཐབས་རིགས་ཀྱི། །བདག་པོའི་ཁ་དང་ཡུམ་གྱི་རྩ། །མཛེས་པའི་སྤྱི་བོ་གཉིས་འཛོམ་པའི། །ཆོས་འབྱུང་ཨཻ་ཝཾ་བདག་ཉིད་དེ། །གང་ལ་བརྟེན་པའི་ཕྱག་རྒྱ་ནི། །གོམས་དང་གྲུབ་པ་ལུང་བསྟན་པ། །མཐུ་ཡིས་བཀུག་པ་དང་བཞི་ལས། །སཾ་བྷུ་ཊི་ལས་དེ་ལྟར་གསུངས། །གུར་ལས་མི་ཡི་ཕྱག་རྒྱ་གསུང་། །མངོན་དུ་བྱེད་པའི་ཐབས་ལ་ནི། །རང་བྱིན་རླབས་ཅེས་རླུང་གཏུམ་མོ། །ལ་སོགས་པ་ཡི་རྣལ་འབྱོར་ཏེ། །དེས་ཁམས་ཅུང་ཟད་དྭངས་མར་བྱས། །དཀྱིལ་འཁོར་འཁོར་ལོ་དངོས་པོ་ནི། །ཡེ་ཤེས་ཕྱག་རྒྱའི་རྣལ་འབྱོར་ཏེ། །དབང་ནི་དངོས་ཀྱི་ཕྱག་རྒྱ་ལ། །བརྟེན་ནས་འབྲས་བུ་མངོན་དུ་བྱེད། །ཇི་ལྟར་འབྲས་བུ་གྲུབ་ཚུལ་ནི། །ཕྱི་ཡི་མངོན་བྱང་ལྔ་མཉམ་སྦྱོར། །ཚུལ་གྱིས་ཚང་བ་ཐུན་མོང་ལུགས། །ནང་གི་མངོན་བྱང་ལྔ་མི་མཉམ། །སྦྱོར་བའི་ཚུལ་གྱིས་འཚང་རྒྱ་བ། །ཐུན་མོང་མ་ཡིན་པ་ཡི་ལུགས། །དེ་གཉིས་གཅིག་ཆར་གྲུབ་པ་ཡི། །ཚུལ་གྱིས་སྒོ་ནས་འཚང་རྒྱ་བ། །གསང་བ་མན་ངག་ལུགས་ཏེ་གསུམ། །ཕྱི་ཡི་མངོན་བྱང་མཉམ་སྦྱོར་གྱི། །ཚུལ་གྱིས་འཚང་རྒྱ་ཐུན་མོང་ལུགས། །སྒྲུབ་པོ་དེ་ཉིད་འོག་མིན་དུ། ། སངས་རྒྱས་སྐབས་སུ་མི་གཡོ་བའི། །ཏིང་ངེ་འཛིན་ལ་མཉམ་བཞག་ཚེ། །ཕྱོགས་བཅུའི་དེ་བཞིན་གཤེགས་ཀུན་གྱིས། །སེ་གོལ་སྒྲ་ཡིས་སད་བྱས་ཏེ། །ཨོཾ་ཙིཏྟ་པྲ་ཏི་བེ་དྷཾ་ཀ་རོ་མི། །ཞེས་གསུང་དོན་ནི་ཉམས་བླངས་པས། །མཉམ་བཞག་རང་བཞིན་རྣམ་དག་གི། །རྟོགས་པ་སྐྱེས་ཤིང་རྗེས་ཐོབ་ཏུ། །སྙིང་ཁར་ཟླ་བའི་དཀྱིལ་འཁོར་གྱི། །སྣང་བ་ཤར་ཏེ་ཐབས་ཀྱི་ནི། །ཕ་རོལ་ཕྱིན་པའི་ངོ་བོ་ནི། །མེ་ལོང་ལྟ་བུའི་ཡེ་ཤེས་ཀྱི། །རང་བཞིན་མི་བསྐྱོད་པའི་གོ་འཕང་། །ཆ་ཙམ་རྙེད་པས་སེམས་སོ་སོར། །རྟོགས་ལས་མངོན་པར་བྱང་ཆུབ་པ། །ཞེས་བྱའི་མངོན་བྱང་དང་པོ་འགྲུབ། །རྗེས་འཇུག་རྣམས་ཀྱི་མངོན་བྱང་ནི། །དང་པོ་དགའ་བ་བསྒོམ་མཚོན་ཡིན། །ཨོཾ་~113~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བོ་དྷི་ཙིཏྟ་ཨུཏ་པཱ་ད་ཡཱ་མི། །ཞེས་དོན་བསྒོམ་པས་མཉམ་གཞག་ཏུ། །གློ་བུར་རྣམ་དག་གིས་སྟོང་པ། །སྐྱེ་ཞིང་
རྗེས་ཐོབ་ནག་ནོག་གི། །དྲི་མ་བྲལ་བའི་ཟླ་བའི་དཀྱིལ། །ཆོས་ཆེར་གསལ་བའི་སྣང་བ་ཤར། །སྦྱིན་པའི་ཕར་ཕྱིན་ངོ་བོ་ནི། །མཉམ་ཉིད་ཡེ་ཤེས་རང་བཞིན་ཏེ། །རིན་འབྱུང་གོ་འཕང་ཆ་ཙམ་བརྙེས། །བྱང་ཆུབ་མཆོག་ཏུ་སེམས་བསྐྱེད་ལས། །མངོན་པར་བྱང་ཆུབ་པ་ཞེས་བྱ། །གཉིས་པ་གྲུབ་ཅིང་རྗེས་འཇུག་རྣམས། །མཉམ་སྦྱོར་སྐབས་སུ་གཉིས་པ་ནི། །ཟླ་བར་བསྒོམ་པར་མཚོན་པ་ཡིན། །ཨོཾ་ཏིཥྛ་བཛྲ། ཞེས་དོན་ཉམས་སུ་བླངས་པ་ལས། །མཉམ་བཞག་གཟུང་བྱའི་རྟོག་པ་བྲལ། །འོད་གསལ་སྟོང་ཉིད་རྟོགས་པ་སྐྱེས། །རྗེས་ཐོབ་ཟླ་དཀྱིལ་སྟེང་དུ་ནི། །རྡོ་རྗེ་རྩེ་ལྔ་སྣང་བ་ཤར། །
ཤེས་རབ་ཕ་རོལ་ཕྱིན་པ་ཡི། །ངོ་བོ་སོ་སོར་རྟོག་པ་ཡི། །ཡེ་ཤེས་རང་བཞིན་འོད་དཔག་མེད། །གོ་
འཕང་ཆ་ཙམ་བརྙེས་པ་ལས། །བརྟན་པའི་རྡོ་རྗེ་ལས་མངོན་པར། །བྱང་ཆུབ་ཞེས་བྱ་གསུམ་པ་འགྲུབ། །རྗེས་འཇུག་རྣམས་ཀྱིས་མཉམ་སྦྱོར་ཚེ། །ཟླ་བ་གཉིས་སྟེང་རྡོ་རྗེ་བསྒོམ། །དེ་ཉིད་མཚོན་པར་བྱེད་པའོ། །ཨོཾ་བཛྲ་ཨཱཏྨ་ཀོ྅ཧཾ། །དེ་དོན་ཉམས་བླང་མཉམ་བཞག་ཏུ། །འཛིན་པའི་རྟོག་པ་བྲལ་བ་ཡི། །འོད་གསལ་སྟོང་པའི་རྟོགས་པ་སྐྱེས། །རྗེས་ཐོབ་བུམ་ཆུར་རྫས་ཐིམ་ལྟར། །བདེ་གཤེགས་ཀུན་གྱི་སྐུ་གསུང་ཐུགས། །རྡོ་རྗེ་ཐིམ་པའི་སྣང་བ་ཤར། །བརྩོན་འགྲུས་ཕ་རོལ་ཕྱིན་ངོ་བོ། །བྱ་གྲུབ་ཡེ་ཤེས་རང་བཞིན་གྱི། །དོན་གྲུབ་གོ་འཕང་ཆ་ཙམ་བརྙེས། །རྡོ་རྗེའི་བདག་ཉིད་ལས་མངོན་པར། །བྱང་ཆུབ་མངོན་བྱང་བཞི་པ་འགྲུབ། །རྗེས་འཇུག་རྣམས་ཀྱི་བཞི་པ་ནི། །རོ་གཅིག་འདྲེས་པར་བསྒོམ་པ་མཚོན། །ཨོཾ་ཡ་ཐཱ་སརྦ་ཏ་ཐཱ་ག་ཏ་སྟ་ཐཱ་ཨ་ཧཾ། །ཞེས་དོན་ཉམས་སུ་བླངས་པ་ཡིས། །མཉམ་བཞག་གཟུང་འཛིན་རྟོག་པ་ནི། །ཐམས་ཅད་དང་བྲལ་རྣམ་པ་ཀུན། ། མཆོག་དང་ལྡན་པའི་སྟོང་པ་ཉིད། །རྟོགས་པའི་རྟོགས་པ་སྐྱེས་ནས་ནི། །རྗེས་ཐོབ་དུ་ནི་རང་ཉིད་ནི། །རྣམ་སྣང་ཆེན་པོར་སངས་རྒྱས་པའི། །སྣང་བ་ཤར་ཞིང་ཡེ་ཤེས་ཀྱི། །ཕ་རོལ་ཕྱིན་པའི་ངོ་བོ་ནི། །ཆོས་ཀྱི་དབྱིངས་ཀྱི་ཡེ་ཤེས་ཀྱི། །རང་ཉིད་རྣམ་སྣང་ཆེན་པོ་ཡིས། །གོ་འཕང་བརྙེས་ཏེ་དེ་བཞིན་གཤེགས། །ཇི་ལྟ་བ་ལས་མངོན་བྱང་ཆུབ། །ཞེས་བྱའི་མངོན་བྱང་ལྔ་པ་འགྲུབ། །རྗེས་འཇུག་རྣམས་ཀྱི་ལྔ་པ་ནི། །ཡོངས་རྫོགས་རྒྱལ་བའི་སྐུ་བསྒོམ་མཚོན། །མངོན་བྱང་བཞིའི་སྐབས་ཡེ་ཤེས་བཞི། །དེ་དེའི་ཆ་ཤས་གསལ་ཙམ་ཤར། །མངོན་བྱང་ལྔ་སྒྲུབ་གང་ཟག་དེ། །ཡེ་ཤེས་ལྔ་ལྡན་རིགས་ལྔ་ནི། །ཡོངས་རྫོགས་སྐུ་རུ་སངས་རྒྱས་སོ། །
དེ་ལྟར་ཕྱི་ཡི་མངོན་བྱང་ལྔ། །སྒོ་ནས་འཚང་རྒྱའི་ཚུལ་འདི་ནི། །གཙོ་ཆེན་རྣལ་འབྱོར་རྒྱུད་ལས་ནི། །
བཤད་ཀྱང་དེ་ཉིད་རང་གང་ལས། །ཉམས་ལེན་གསལ་བར་མ་བཤད་གསུང་། །ནང་གི་མངོན་བྱང་མི་མཉམ་~114~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྦྱོར། །ཚུལ་གྱིས་གྲུབ་སྟེ་འཚང་རྒྱའི་ཚུལ། །ཉེ་རྒྱུ་ཞག་བདུན་པར་མཚོན་ན། །ཞག་བདུན་ཐོ་རངས་སྒྲུབ་པ་པོ། །
ཐབས་ཀྱི་རིགས་ཀྱི་བདག་པོ་ཡི། །སྤྱི་བོར་བྱང་ཆུབ་སེམས་དྭངས་མ། །མངོན་དུ་བྱས་པས་ཟླ་བ་ནི། །མེ་ལོང་ལྟ་བུ་ལས་བྱང་ཆུབ། །མངོན་བྱང་དང་པོ་ཤེས་རབ་ཀྱི། །རྩ་མཛེས་སྤྱི་བོར་ཡུམ་གྱི་ནི། །རཀྟ་མངོན་བྱས་ཉི་མ་ནི། ། མཉམ་པ་ཉིད་ལས་བྱང་ཆུབ་པ། །དམིགས་པ་ཉི་ཟླའི་དྭངས་མ་ནི། །མ་འདྲེས་སོ་སོར་ཞལ་སྦྱར་གནས། །སོ་སོར་རྟོག་པར་བྱང་ཆུབ་པ། །གསུམ་པ་དེ་དག་རོ་གཅིག་འདྲེས། །བྱ་བ་གྲུབ་ལས་བྱང་ཆུབ་པ། །བཞི་པ་ཉི་ཟླའི་དྭངས་མ་དེ། །གཡས་གཡོན་དབུས་གསུམ་ནས་འདྲེན་པ། །གསུམ་གྱི་ཐབས་དང་ཤེས་རབ་རྒྱུད། །དག་པའི་སྐད་ཅིག་མ་གཉིས་དང་། །སོ་སོར་དག་པའི་སྐད་ཅིག་སྟེ། །གསུམ་མཐར་དཀྱིལ་འཁོར་བཞིའི་དྭངས་མ། ། དབུ་མར་འགྲོས་བཞི་ཐིམ་པ་ཡིས། །གཙུག་ཏོར་མཆོག་གྲུབ་དེ་ཡི་ཚེ། །སྒྲུབ་པོ་དེ་ཉིད་མངོན་སངས་རྒྱས། །སྐུ་ནི་ཡོངས་རྫོགས་ཆོས་ཀྱི་དབྱིངས། །ཡེ་ཤེས་མངོན་བྱང་ལྔ་མཐར་ཕྱིན། །མངོན་བྱང་ཕྱི་ནང་གཅིག་ཆར་དུ། ། གྲུབ་ཚུལ་མན་ངག་སྐབས་སུ་འབྱུང་། །དེ་ཡང་ཕྱི་ནས་བདེ་གཤེགས་ཀྱི། །དབང་བསྐུར་དེ་དོན་ཉམས་བླང་པས། །ཕྱི་ལྟར་མངོན་བྱང་ལྔ་རིམ་བསྒྲོད། །ནང་དུ་རང་ཉིད་ཉེ་རྒྱུ་ལ། །བརྟེན་པའི་དབང་ནི་ཉམས་བླང་པས། ། ནང་གི་མངོན་བྱང་གཉིས་ཆར་གྲུབ། །མན་ངག་ལུགས་ལ་ཉེ་རྒྱུ་ཡི། །ངོ་བོ་བསྒོམ་པའི་དུས་དང་གནས། །རྟེན་དང་མངོན་དུ་བྱ་བའི་ཐབས། །འབྲས་བུ་མངོན་དུ་བྱེད་ཚུལ་དྲུག །ངོ་བོ་དལ་བཞིའི་འགྲོས་ཐིམ་པས། །དབང་དེ་ཉེ་རྒྱུ་འབྲས་དུས་ཀྱི། །དབང་ཞེས་བཞི་པ་གཙོ་ཆེ་ཡིན། །དུས་ནི་ས་ནི་བཅུ་གཉིས་དང་། །བཅུ་གསུམ་ཕྱེད་ཚེ་དེ་ཡི་ཡུན། །སྐད་ཅིག་བདུན་གསུམ་གཉིས་གང་རིགས། །འདི་ཡི་ངོས་འཛིན་གོང་དུ་སོང་། །འདི་ལ་ཕྱི་དུས་ཀྱིས་མཚོན་ན། །ཞག་བདུན་གསུམ་ཞེས་ལ་སོགས་དང་། །སྐད་ཅིག་གཉིས་སུ་བྱས་པའི་ཚེ། །སྲོད་ལ་བདུད་བཏུལ་ཐོ་རངས་ནི། །མངོན་པར་རྫོགས་བྱང་ཆུབ་པའི་དུས། །ཕར་ཕྱིན་སྒོ་བསྟུན་གནད་ཤེས་དགོས། །དེ་ཡི་ཚེ་ལ་ས་ཕྱེད་ལ། །ཐམས་ཅད་མཁྱེན་ཆུང་བཅུ་གསུམ་པར། །ཐམས་ཅད་མཁྱེན་པ་ཆེ་ཞེས་བརྗོད། །ཉེ་རྒྱུ་སྐད་ཅིག་བདུན་ལྡན་ནི། །ཉམས་ལེན་ཆ་མཐུན་སྔ་གོང་དུ། །ཡོད་མོད་ཉམས་ལེན་མཚན་ཉིད་པ། །བཅུ་གཉིས་པའམ་བཅུ་གསུམ་པ། །ཕྱེད་པའི་སྐབས་ཡིན་བཅུ་གཉིས་ནི། །བཅུ་གསུམ་ཕྱེད་མར་འཕོ་བ་དང་། །ཕྱེད་ནས་གོང་མར་འཕོ་བའི་སྐབས། །ཉམས་ལེན་ཉེ་རྒྱུའམ་འབྲས་བུ་ཡི། །དབང་དུ་བཞག་པར་མཛད་ཕྱིར་རོ། །
གནས་ནི་ཕྱི་ལྟར་ཐུན་མོང་པ། །རྡོ་རྗེ་གདན་དུ་སངས་རྒྱས་མཛད། །ཕྱི་ཡི་ཐུན་མིན་གནས་འོག་མིན། །
ནང་དུ་རང་ཉིད་སྒྲུབ་པ་པོ། །ཉེ་རྒྱུ་སྤྱོད་དེ་འཚང་རྒྱ་བའི། །གནས་དེར་དེ་དེའི་སྣང་བ་ཤར། །ཡང་ན་ནང་ལྟར་དབང་གི་གནས། །རྡོ་རྗེ་བཙུན་མོའི་བྷ་ག་ཞེས། །ཡུམ་གྱི་རྩ་ནི་མཛེས་པ་ཡི། །སྤྱི་བོ་དེ་ལ་མིང་གདགས་རུང་། ། ~115~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཕྱི་ཡི་འོག་མིན་ཞེས་པ་དེ། །ལང་ཀར་གཤེགས་པའི་མདོ་དང་ནི། །འཕགས་པ་ཐོག་མེད་ཀྱི་དངོས་གཞིར། །
གཟུགས་ཁམས་གནས་རིགས་བཅུ་བདུན་སྟེང་། །དབང་ཕྱུག་ཆེན་པོའི་གནས་གསུངས་པ། །སྲིད་པ་གཟུགས་ཁམས་འོག་མིན་དང་། །དབང་ཕྱུག་མིང་ལ་འཁྲུལ་མི་བྱ། །སྲིད་གསུམ་ལས་འདས་ཞིང་ཁམས་ཀྱི། །བཀོད་པར་ས་བཅུའི་དབང་ཕྱུག་རྣམས། །བཞུགས་ཤིང་དེ་ཡི་སྟོན་པ་ནི། །ལོངས་སྐུ་ཆེན་པོ་ལ་ངོས་བཟུང་། །དེ་བཞིན་དཔལ་ལྡན་རྩེ་མོ་ཡི། །མི་མཇེད་ལ་སོགས་བསམ་མི་ཁྱབ། །ནང་དུ་ཆུད་པའི་གཞི་སྙིང་པོ། །མེ་ཏོག་གིས་བརྒྱན་ཞིང་ཁམས་དེ། །བསམ་གྱིས་མི་ཁྱབ་ནང་དུ་ཆུད། །འཇིག་རྟེན་རྒྱ་མཚོ་རྣམ་པར་སྣང་། །གངས་ཅན་མཚོ་ཡི་ཕྱག་མཐིལ་གནས། །རྣམ་པར་སྣང་མཛད་གངས་ཅན་མཚོ། །བྱང་ཆུབ་སེམས་དཔའི་འཁོར་དང་བཅས། །གང་དུ་བཞུགས་པའི་གནས་དེའོ། །ཐུན་མོང་མ་ཡིན་མན་ངག་ནི། །དཔལ་ལྡན་རྣལ་འབྱོར་དབང་ཕྱུག་གིས། །ལམ་འབྲས་རྡོ་རྗེའི་ཚིག་རྐང་ལས་
གསུངས་པའི་གནས་ནི ། །འབིགས་བྱེད་གཞོན་ནུའི་གྲོང་ཁྱེར་ནི། །
ཆོས་དབྱིངས་བྱང་ཆུབ་སེམས་ཀྱིས་འབིགས། །སློབ་དཔོན་དུས་གསུམ་བདེ་བར་གཤེགས། །ཀུན་འདུས་ཡི་དམ་ལྷ་བླ་མ། །དབྱེ་བ་མེད་ལ་བྷ་ག་རུ། །དངོས་གྲུབ་ལེན་པའི་རྟེན་འབྲེལ་གྱིས། །སྲིད་པ་ཤིན་ཏུ་རྣམ་དག་ལམ། །བཤད་ལྟར་སྒྲུབ་པོ་བཅུ་གཉིས་པ། །ཐོབ་དེས་ཡུལ་ཆེན་སོ་གཉིས་བགྲོད། །དབུ་མའི་མདུད་པ་སོ་གཉིས་གྲོལ། །ཟིན་ཡང་ཕྱི་ནང་སྦས་ཡུལ་ལྔ། །མ་བགྲོད་སྤང་རྟོགས་མཐར་ཐུག་མིན། །ལམ་མཐར་ཕྱིན་ཕྱིར་སྦས་ཡུལ་ལྔ། །བགྲོད་དགོས་གནད་ཀྱི་དེ་འོག་མིན། །ཕྱི་ནང་གཉིས་སུ་བཞག་དགོས་སོ། །
ཕྱི་ལྟར་རང་ཉིད་འཚང་རྒྱའི་གནས། །ནང་ལྟར་ཡུམ་གྱིས་རྩ་མཛེས་པའི། །སྤྱི་བོ་ཨེ་ཝཾ་ཟུང་འཇུག་དོ། །
འོག་མིན་ཡིན་ཅིང་ཡུལ་ལྔ་ནི། །གོང་མའི་གསུང་ལས་ཆ་གཉིས་སྣང་། །རོ་རྐྱང་མས་སྣ་གཉིས་གཉིས་གྱེས། ། དབུ་མའི་མས་སྣ་དང་ལྔར་བཤད། །ཉེ་རྒྱུའི་ཡབ་ཡུམ་སྙོམས་འཇུག་ཚེ། །ཉི་ཟླའི་དྭངས་མས་གསང་རྩ་ལྔ། ། གང་བས་རླུང་སེམས་མཁའ་ལ་འགྲོ། །ཡབ་ཡུམ་བཅུ་ཡི་ཕོ་བྲང་དུ། །སངས་རྒྱས་ཡབ་ཡུམ་གནས་བྷ་གར། ། དངོས་གྲུབ་ལེན་པའི་རྟེན་འབྲེལ་ལོ། །ཡང་ནི་སྙིང་ཁའི་ནང་སྐོར་དབུས། །ཕྱོགས་བཞིའི་རྩ་ཁམས་གནས་དེ་ལྔའི། །དཀྱིལ་འཁོར་བཞི་འགྲོས་དབུ་མར་ཐིམ། །བཅུ་གསུམ་ཕྱེད་གོང་རྟོགས་པ་སྐྱེད། །ལུགས་གཉིས་མི་འགལ་དེ་དག་རྩའི། །རྩ་རྩེའི་གནད་མ་འཆོལ་བ་ཤེས། །འོ་ན་ཕྱི་ཡི་སྦས་ཡུལ་ལྔ། །ཇི་ལྟར་སྙམ་ན་འདི་བཞིན་ཏེ༑ ༑ཉེ་རྒྱུའི་ཉམས་ལེན་མཐར་ཐུག་ལ། །སློབ་པའི་གང་ཟག་དེ་ལ་ནི། །ཕྱི་དང་ནང་གི་རྟེན་འབྲེལ་གནད། ། ཤེས་རབ་ཡུམ་གྱི་བྷ་གའི་རྩེར། །སྙིང་ཁའི་རྩ་ལྔ་གང་རུང་བ། །འོག་མིན་གནས་སུ་རང་གྲུབ་འཆར། །དེ་ལ་ཕྱི་ཡི་འོག་མིན་འདོགས། །ལྔ་རུ་འགྱུར་དོན་ནང་རྩ་ལྔའི། །རྟེན་འབྲེལ་ཕྱི་ཡུལ་ལྔ་འཆར་ཏེ། །དོན་ལ་ཐ་དད་མེད་~116~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཅེས་སམ། །རྟེན་དང་བརྟེན་པའི་གནད་ལ་འདོགས། །དེ་ལྟའི་རྣམ་གཞག་བྱིས་བློ་ཡིས། །གཞལ་བརྗོད་མི་
ནུས་བསམ་མི་ཁྱབ། །ཡེ་ཤེས་མཁྱེན་པ་ཚད་མེད་དོ། །
ཉེ་རྒྱུ་མཐར་ཕྱིན་རྣལ་འབྱོར་པ། །འགྲོས་བཞི་ཐིམ་པའི་སངས་རྒྱས་ནི། །བཞུགས་གནས་འོག་མིན་ཁོ་
ནར་ངེས། །འོག་མིན་ཞེས་པ་ཐག་རིང་ཞིག །འགྲོ་དགོས་མ་ཡིན་ཕྱི་ནང་གི། །རྟེན་འབྲེལ་སྟོང་གསུམ་ཡུང་འབྲུའི་དཔེ། །རྣལ་འབྱོར་རང་སྣང་འཁྲུལ་མེད་ལ། །ཤར་བའི་འོག་མིན་དེ་ཀའོ། །རྟེན་ནི་གོང་དུ་བཤད་ལྟར་གྱི༑ ༑ཕྱག་རྒྱ་མཚན་ཉིད་ལྡན་དེའོ། །མངོན་དུ་བྱེད་ཐབས་རང་བྱིན་རླབས། །སྦྱོང་པ་སྔོན་དུ་སོང་བ་ཡི། ། དཀྱིལ་འཁོར་འཁོར་ལོའི་ཐབས་ཁྱད་ཅན། །ཇི་ལྟར་མངོན་དུ་བྱ་ཚུལ་ནི། །ཕྱི་ནང་མངོན་བྱང་ལྔ་པོ་ནི། །གཅིག་ཆར་གྲུབ་ཚུལ་འབྲས་བུའི་ས། །བཅུ་གསུམ་རྡོ་རྗེ་འཛིན་པ་ནི། །མངོན་དུ་བྱེད་ཚེ་ཡབ་ཡུམ་སྦྱོར། །ཡབ་ཀྱི་ཟླ་བ་རིགས་བདག་ཁར། །ཨེ་ཡི་རྣམ་པར་ཕབ་པ་ན། །མཉམ་གཞག་ཆོས་ཀུན་རང་བཞིན་གྱིས། །རྣམ་པར་དག་པའི་རྟོགས་པ་སྐྱེས། །རྗེས་ཐོབ་སྙིང་ཁར་ཟླ་བ་ཡི། །མཚན་པར་འཆར་ཞིང་མངོན་བྱང་ནི། །དང་པོ་མེ་ལོང་ལྟ་བུ་ཡི། །ཡེ་ཤེས་རྣམ་སྣང་གསལ་སྣང་ཐོབ། །ཡུམ་གྱི་རཀྵ་རྩ་མཛེས་ཀྱི། །སྤྱི་བོར་བཾ་གྱི་རྣམ་པར་བབ། །མཉམ་གཞག་གློ་བུར་རྣམ་དག་གི །རྟོགས་པ་སྐྱེ་ཞིང་རྗེས་ཐོབ་ཏུ། །མཉམ་སྦྱོར་ཟླ་དཀྱིལ་གཉིས་པའམ། །མི་མཉམ་སྦྱོར་ལྟར་ཉི་དཀྱིལ་འཆར། །གཉིས་པ་འགྲུབ་ཅིང་མཉམ་ཉིད་ཀྱི། །ཡེ་ཤེས་རིན་འབྱུང་གསལ་སྣང་རྙེད། ། ཡབ་ཡུམ་རྩ་དང་ཡི་གེ་གཉིས། །དཀར་དམར་ཁམས་རླུང་གཉིས་གཉིས་རྣམས། །མ་འདྲེས་ཞལ་སྦྱོར་གནས་པ་ན། །མཉམ་གཞག་གཟུང་བ་དག་པ་ཡིས། །འོད་གསལ་སྟོང་ཉིད་རྟོགས་པ་སྐྱེ། །རྗེས་ཐོབ་མཉམ་སྦྱོར་སྐབས་ཟླ་གཉིས། །སྟེང་དུ་རྡོ་རྗེ་མི་མཉམ་སྦྱོར། །ལྟར་ན་ཉི་ཟླའི་བར་ཕྱག་མཚན། །ས་བོན་མཚན་པའི་སྣང་བ་འཆར། །གསུམ་པ་གྲུབ་ཅིང་སོར་རྟོགས་ཀྱི། །ཡེ་ཤེས་འོད་དཔག་གསལ་སྣང་རྙེད། ། ཡབ་ཡུམ་རྩ་ཡིག་ཁམས་རླུང་ཡོད། །གཅིག་ཏུ་འདྲེས་པས་མཉམ་བཞག་ལ། །འཛིན་བྲལ་འོད་གསལ་སྟོང་ཉིད་རྟོགས། །རྗེས་ཐོབ་བདེ་གཤེགས་སྐུ་གསུང་ཐུགས། །དྭངས་མ་ཐམས་ཅད་རྡོ་རྗེ་ལ། །ཐིམ་པ་འཆར་ཞིང་བཞི་པ་གྲུབ། །བྱ་གྲུབ་ཡེ་ཤེས་དོན་གྲུབ་ཀྱི། །གསལ་སྣང་ཆེར་རྙེད་ཡབ་ཡུམ་གྱི། །བྱང་སེམས་དབུ་མ་ནས་དྲངས་ཏེ། །སྤྱི་གཙུག་དཀྱིལ་འཁོར་བཞི་འགྲོས་ཐིམ། །མཉམ་གཞག་གཟུང་འཛིན་གཉིས་དག་པའི། །འོད་གསལ་རྣམ་ཀུན་མཆོག་ལྡན་སྐྱེ། །རྗེས་ཐོབ་མཚན་དཔེས་རབ་བརྒྱན་པའི། །མི་བསྐྱོད་རྡོ་རྗེའི་སྐུར་སངས་རྒྱས། །སྣང་བ་འཆར་ཞིང་ལྔ་པ་གྲུབ། །ཆོས་དབྱིངས་ཡེ་ཤེས་གསལ་སྣང་རྙེད། །བཅུ་གསུམ་གོང་མ་མཐར་ཕྱིན་ཏེ། །ཡེ་ཤེས་སྐུ་ལྔ་ཡོངས་རྫོགས་ཀྱི། །འབྲས་བུ་མཐར་ཐུག་འགྲུབ་པ་ཡིན། །དེས་ན་མངོན་བྱང་ལྔ་པའི་ཚེ། །ཡེ་ཤེས་ལྔ་དང་~117~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
རིགས་ལྔ་དང་། །སྐུ་ལྔ་ལ་སོགས་གཅིག་ཆར་གྲུབ། །རིམ་ཅན་གྲུབ་པར་མི་སེམས་ཏེ། །ཡེ་ཤེས་ལྔ་དང་མི་ལྡན་
པའི། །སངས་རྒྱས་མཚན་ཉིད་པ་མི་འབྱུང་། །གོང་དུ་ཕྱི་ཡི་མངོན་བྱང་ཚེ། །ཆོས་ཀྱི་དབྱིངས་དང་རྣམ་སྣང་སྦྱར། །སྐབས་འདིར་མི་བསྐྱོད་དང་སྦྱར་བ། །མི་འགལ་སྔ་མ་རྣལ་འབྱོར་རྒྱུད། །ཕྱི་མ་བླ་མེད་ཐུན་མིན་ལུགས། ། དེས་ན་རང་ཉིད་ཡེ་ཤེས་ཀྱི། །སྣང་བ་འོག་མིན་ཞིང་ཁམས་དེར། །སངས་རྒྱས་འཁོར་དུ་ས་བཅུ་ཡི། །བྱང་ཆུབ་སེམས་དཔས་བསྐོར་བའོ། །གཙོ་འཁོར་ཐ་དད་ཐ་མི་དད། །སངས་རྒྱས་མཛད་པ་བསམ་མི་ཁྱབ། །རྒྱུད་སྡེ་སྤྱི་རྣམ་ལས་གསུང་སྟེ། །ཡེ་ཤེས་ལྔ་དང་སྐུ་གསུམ་ནི། །བཤད་པའི་གོ་རིམ་ཙམ་ཡིན་གྱིས། །སངས་རྒྱས་ཚེ་ན་ཅིག་ཅར་དུ། །གྲུབ་སྟེ་ལོངས་སྐུར་སངས་རྒྱས་པའི། །སྟོན་པ་རྣམ་པར་སྣང་མཛད་ཅེས། །དེ་ཡི་ཐུགས་ཀྱི་ཡེ་ཤེས་ཀྱི། །ཆོས་སྐུ་སེམས་དང་སེམས་བྱུང་རྣམས། །སངས་རྒྱས་རྡོ་རྗེ་འཆང་ཆེན་པོ། །རྡོ་རྗེ་སེམས་དཔའི་སྐུར་བསྟན་ནས། །ཆོས་སྟོན་སྟོན་པ་ཆོས་ཀྱི་སྐུ། །དེ་གཉིས་དབྱེ་བ་མེད་པ་དང་། །
དེ་ཡི་བཀའ་ཡི་སྡུད་པ་པོའི། །ཚུལ་བཟུང་ལ་སོགས་བསམ་མི་ཁྱབ། །དེ་ལ་གསང་སྔགས་བླ་མེད་ཀྱི། །
ས་ལམ་བགྲོད་ཚུལ་རྒྱལ་བའི་བསྟན། །ཡོངས་རྫོགས་མངའ་བདག་ས་སྐྱ་པས། །རྒྱུད་དང་མན་ངག་བཅས་པ་ཡི༑ ༑ཟབ་གནད་བཀྲོལ་བ་འདི་ལྟ་སྟེ། །སྨིན་བྱེད་དབང་དང་གྲོལ་བྱེད་ཀྱི། །རིམ་གཉིས་དེ་ལས་སྐྱེས་པ་ཡི། ། ཡེ་ཤེས་ཕྱག་རྒྱ་ཆེན་པོ་དང་། །དེ་ལ་བོགས་འབྱིན་སྤྱོད་པའི་ཚུལ། །དེ་ལས་ས་ལམ་བགྲོད་ཚུལ་ལོ། །ཐུན་མོང་ཉན་ཐོས་ཐེག་པ་ཡི། །སྐྱེས་བུ་ཡ་བཞི་ཟུང་བརྒྱད་ལ། །དཀར་པོའི་ས་བརྒྱད་བཏགས་པ་དང་། །རང་རྒྱལ་ལ་ཡང་དེ་དབྱིབས་མཚུངས། །ཐེག་ཆེན་བྱང་ཆུབ་སེམས་དཔའ་ལ། །རབ་དགའ་ལ་སོགས་ས་བཅུ་ཡི། །བགྲོད་ཚུལ་བཅུ་གཅིག་སངས་རྒྱས་སར། །གསུངས་པ་གྲུབ་མཐའི་སྐབས་སྨོས་བཞིན། །
བླ་མེད་རྡོ་རྗེ་ཐེག་པའི་ལུགས། །འཁྲུལ་པའི་དྲི་མ་ཟད་པ་པོ། །འཇམ་མགོན་ས་སྐྱ་པའི་རིང་ལུགས། །
བཅུ་གསུམ་པ་ཡི་རྣམ་བཞག་ནི། །ལུང་རིགས་མན་ངག་ཀྱིས་གཏན་ཕབ། །འཐད་ལྡན་ཉིད་དུ་བཞེད་པའོ། ། བཅུ་གསུམ་པ་ཡི་བགྲོད་ཚུལ་དང་། །ལམ་ལྔ་བྱང་ཕྱོགས་སོ་བདུན་གྱི། །བགྲོད་ཚུལ་གཉིས་ལས་དང་པོ་ནི། ། བཅུ་གསུམ་པ་ཡི་བགྲོད་ཚུལ་ལ། །ཡུལ་ཆེན་སུམ་ཅུ་སོ་བདུན་གྱི། །སྒོ་ནས་ས་ལམ་བགྲོད་པའི་ཚུལ། །དང་ནི་དབུ་མའི་རྩའི་མདུད་པ། །གྲོལ་ཚུལ་སྒོ་ནས་བགྲོད་པ་དང་། །དགའ་བ་བཅུ་དྲུག་འཆར་ཚུལ་གྱི། །སྒོ་ནས་ས་ལམ་བགྲོད་པའི་ཚུལ། །ས་དང་ལམ་གྱི་འཇུག་ལྡོག་བཅས། །རིམ་པ་བཞིན་དུ་བསྟན་པ་ལ། །དང་པོ་ཡུལ་ཆེན་སོ་བདུན་པོ། །བགྲོད་པའི་སྒོ་ནས་ས་ཐོབ་ཚུལ། །ཕྱི་ཡི་ཡུལ་ཆེན་ངོས་བཟུང་བ། །ནང་གི་ཡུལ་ཆེན་ངོས་བཟུང་བ། །ས་ལམ་བགྲོད་ཚུལ་དངོས་དང་གསུམ། །དེ་ལ་ཡུལ་གྱི་ངོས་འཛིན་ནི། །འཁོར་ལོ་བདེ་མཆོག་ནས་~118~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བཤད་པའི། །ཕྱི་ཡི་ཡུལ་ཆེན་སོ་བདུན་ནི། །ཐུགས་ཀྱི་འཁོར་ལོའི་གནས་བརྒྱད་ནི། །འཛམ་གླིང་ལྟེ་བ་རྡོ་རྗེ་
གདན། །དབུས་བཟུང་ཕྱོགས་བཞི་མཚམས་བརྒྱད་ནས། །པུལླཱི་ར་མ་ལ་ཡ་དང་། །ཛ་ལནྡྷ་ར་ཨོ་ཌི་ཡ། །ཨརྦུ་ཏ་གོ་དཱ་ཝ་ཏཱི། །རཱ་མེ་ཤྭ་རི་དེ་ཝཱི་ཀོ་ཊ། །མཱ་ལ་ཝ་བརྒྱད་ཐུགས་འཁོར་ལོ། །དེ་ཡི་ཕྱི་སྐོར་ཕྱོགས་མཚམས་བརྒྱད། ། ཀཱ་མ་རཱུ་པ་ཨོ་ཏྲེ་དང་། །ཏྲི་ཤ་ཀུ་ན་ཀོ་པ་ལ། །ཀ་ལིང་ག་དང་ལམ་བཱ་ཀ །ཀཱཉྩི་ར་དང་ཧི་མཱ་ལ། །བརྒྱད་ནི་གསུང་གི་འཁོར་ལོའོ། །དེ་ཡི་ཕྱི་རོལ་ཕྱོགས་མཚམས་བརྒྱད། །པྲེ་ཏ་པུ་ཏི་གྲི་ཧ་དེ་ཝ། །པོ་རཱཥྚ་དང་པུ་ཝརྞ། ། ནཱ་ག་ར་དང་སིནྡྷུ་ར། །མ་རོ་ཀུ་ལུ་ཏ་སྟེ་བརྒྱད། །དེ་ནི་ཐུགས་ཀྱི་འཁོར་ལོའོ། །དེ་ཡི་ཕྱི་རོལ་གླིང་བཞི་དང་། ། ཤར་ལྷོའི་གླིང་ཕྲན་གཉིས་གཅིག་ཏུ། །བརྩིས་སོགས་གླིང་ཕྲན་བཞི་དང་བརྒྱད། །དེ་ནི་དམ་ཚིག་འཁོར་ལོའི་གནས། །དབུས་ཀྱི་རི་བོ་མཆོག་རབ་རྩེ། །དབུས་དང་ཕྱོགས་བཞི་ལྔ་པོ་ནི། །བདེ་ཆེན་འཁོར་ལོའི་གནས་ཡིན་ནོ༑ ༑འདི་དག་ཤར་ནས་བརྩམས་ཕྱོགས་རྣམས། །གཡོན་བསྐོར་ཤར་ལྷོ་ནས་བརྩམས་ཏེ། །གཡས་བསྐོར་ཉིད་དུ་གནས་པའོ། །
ནང་གི་ཡུལ་ཆེན་སོ་བདུན་ནི། །བྱང་སེམས་འབབ་པའི་རྩ་སོ་གཉིས། །སྙིང་ཁའི་སྦས་པའི་རྩ་ལྔ་སྟེ། །
སོ་བདུན་པོ་ཡི་རྩ་ཡིག་ཁམས། །རླུང་བཅས་ལ་འཇོག་བྱང་ཆུབ་སེམས། །འབབ་པའི་སྤྱི་བོ་ནས་གྱེས་པའི། ། རྩ་མདུད་ཡིག་གེ་པུ་ཛཱ་ཨོ། །ཨ་གོ་རཱ་དེ་མཱ་བརྒྱད་དང་། །དེ་ནང་ཁམས་དང་རླུང་བཅས་པ། །ཐུགས་འཁོར་གནས་བརྒྱད་མགྲིན་པ་ནས། །གྱེས་པའི་རྩ་བརྒྱད་དེའི་ཡི་གེ །ཀཱ་ཨོ་ཏྲི་ཀོ་ཀ་ལ་ཀཱ། །ཧི་ཡི་རྣམ་པ་ཁམས་རླུང་བཅས། །གསུང་འཁོར་གནས་བརྒྱད་ལྟེ་བ་ནས། །གྱེས་པའི་རྩ་བརྒྱད་དེའི་ཡི་གེ །པྲེ་གྲི་སོ་སོ་སུ་ནཱ་སི་དང་། ། མ་ཀུའི་རྣམ་པ་ཁམས་རླུང་བཅས། །སྐུ་འཁོར་གནས་བརྒྱད་སྙིང་ཁ་ནས། །གྱེས་པའི་ཕྱི་སྐོར་འདབ་བརྒྱད་ཡིག །ཧཱུྃ་རིང་བརྒྱད་པོ་ཁམས་རླུང་བཅས། །དམ་ཚིག་འཁོར་ལོའི་གནས་བརྒྱད་དང་། །སྙིང་ཁའི་ནང་སྐོར་འདབ་མ་བཞིས། །རྩ་དབྱིབས་བྷ ྲཱུྃ་ཨཾ་ཛཱིཾ་ཁཾ་ཧཱུྃ། །ཁམས་རླུང་དང་བཅས་བདེ་ཆེན་གྱི། །འཁོར་ལོ་ཡི་ནི་གནས་
ལྔར་འཇོག །ཐུགས་ཀྱི་འཁོར་ལོ་མཁའ་སྤྱོད་གནས། །སངས་རྒྱས་ཐུགས་ལས་སྤྲུལ་པ་ཡི། །དཔའ་བོ་རྣལ་འབྱོར་མས་བྱིན་རླབས། །དབང་ཕྱུག་ཐུགས་སྤྲུལ་སྟེང་ལྷ་ལས། །བབ་པའི་འཇིགས་བྱེད་བརྒྱད་དང་པོར། ། བྱུང་བའི་གནས་ཡིན་སྲུང་འཁོར་བརྒྱད། །ས་སྤྱོད་སངས་རྒྱས་གསུང་ལས་སྤྲུལ། །དཔལ་བོ་རྣལ་འབྱོར་མས་བྱིན་རླབས། །དབང་ཕྱུག་གསུང་སྤྲུལ་གནོད་སྦྱིན་གཙོ། །འཁོར་བཞི་སྲིན་པོ་གཙོ་འཁོར་བཞི། །ས་སྟེང་སྤྱོད་པའི་འཇིགས་བྱེད་བརྒྱད། །དང་པོའི་འབྱུང་གནས་སྐུ་འཁོར་བརྒྱད། །ས་འོག་ན་སྤྱོད་སངས་རྒྱས་ཀྱི། །སྐུ་སྤྲུལ་དཔའ་བོ་རྣལ་འབྱོར་མས། །བྱིན་རླབས་དབང་ཕྱུག་སྐུ་སྤྲུལ་གྱི། །རྒྱ་མཚོའི་ཀླུ་ནི་གཙོ་འཁོར་བཞི། །རི་~119~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
རབ་ཆུ་མཚམས་མན་ཆད་ན། །གནས་པའི་གཙོ་འཁོར་བཞི་པོ་སྟེ། །ས་སྤྱོད་འཇིགས་བྱེད་བརྒྱད་པོ་ནི། །དང་
པོའི་འབྱུང་གནས་གླིང་མཚམས་བཞི། །དམ་ཚིག་འཁོར་ལོ་འཕྲིན་ལས་གནས། །ཤར་དུ་ཁྭ་གདོང་བྱང་འུག་གདོང་། །ནུབ་ཏུ་ཁྱི་གདོང་ལྷོར་ཕག་གདོང་། །ཤར་ལྷོ་ལ་སོགས་གླིང་ཕྲན་བཞི། །གཤིན་རྗེ་བརྟན་མ་ཕོ་ཉ་མོ། ། མཆེ་བ་ཅན་མ་འཇོམས་མ་བཞི། །སངས་རྒྱས་དམ་ཚིག་ལས་སྤྲུལ་པའི། །སྒོ་མཚམས་བརྒྱད་ཀྱིས་བྱིན་རླབས་པ༑ ༑དབང་ཕྱུག་ཕྲིན་སྤྲུལ་མ་མོ་བརྒྱད། །དང་པོའི་འབྱུང་གནས་རི་རབ་རྩེ། །དབུས་དང་ཕྱོགས་བཞི་དཔལ་འཁོར་ལོ། །བདེ་མཆོག་ཡབ་ཡུམ་མཁའ་འགྲོ་དང་། །ལ་མ་ཁཎྜ་རོ་ཧི་དང་། །གཟུགས་ཅན་མ་སྟེ་ལྷ་ལྔའི་གནས། །བདེ་བ་ཆེན་པོའི་འཁོར་ལོའོ། །
འཁོར་ལོ་སྡོམ་པ་གཙོ་འཁོར་ལྔས། །བྱིན་རླབས་སྦས་པའི་ཡུལ་ལྔ་ཞེས། །ནང་གི་སྦས་རྩ་ལྔས་མཚོན་
པའི། །ཕྱི་ཡི་གནས་ནི་ཡིན་ཕྱིར་རོ། །ས་ལམ་བགྲོད་པའི་ཚུལ་དངོས་ལ། །སྤྱིར་བཏང་རྒྱུད་ཀྱི་ལུགས་དང་ནི། ། དམིགས་བསལ་མན་ངག་ལུགས་གཉིས་ལས། །སྤྱིར་བཏང་རྒྱུད་ཀྱི་ལུགས་ལ་ནི། །ཕྱི་ནང་ཡུལ་ཆེན་སོ་བདུན་ལ༑ ༑བརྟེན་ནས་བཅུ་གསུམ་པ་བགྲོད་ཚུལ། །གནས་དང་ཉེ་བའི་གནས་གཉིས་ལས། །ཕྱེ་བའི་ཐུགས་ཀྱི་འཁོར་ལོ་ཡི། །ཡུལ་ཆེན་དང་པོ་བཞི་ལས་ནི། །དང་པོའི་ས་བགྲོད་ཕྱི་མ་ནི། །གཉིས་པ་བགྲོད་ཅིང་ཞིང་ཉེ་ཞིང་། །ཚནྡྷོ་ཉེ་བའི་ཚནྡྷོ་སྟེ། །སྐུ་འཁོར་བརྒྱད་ཀྱི་ས་གསུམ་པ། །བཞི་པ་ལྔ་པ་དྲུག་པ་བགྲོད། །འདུ་དང་ཉེ་བའི་འདུ་བ་དང་། །དུར་ཁྲོད་ཉེ་བའི་དུར་ཁྲོད་དེ། །གསུང་འཁོར་བརྒྱད་ཀྱི་ས་བདུན་བརྒྱད། །དགུ་པ་དང་ནི་བཅུ་པ་བགྲོད། །འཐུང་གཅོད་ཉེ་བའི་འཐུང་གཅོད་དེ། །དམ་ཚིག་འཁོར་ལོའི་གནས་བརྒྱད་ཀྱི། །བཅུ་གཅིག་པ་དང་བཅུ་གཉིས་བགྲོད། །སྦས་པའི་ཡུལ་ལྔའི་བདེ་ཆེན་གྱི། །གནས་ལྔ་བཅུ་གསུམ་པ་བགྲོད་དོ། །དེ་ཉིད་ཞིབ་དུ་བཤད་པ་ན། །དང་པོའི་ས་ཐོབ་ཡུལ་ཆེན་བཞི། །རྩ་ནི་མི་ཕྱེད་མདུད་པ་པུ། །ཁམས་ནི་སོ་སེན་གནས་སྤྱི་བོ། །རྩ་ནི་ཕྲ་གཟུགས་མདུད་པ་ཛཱ། །ཁམས་ནི་སྐྲ་དང་བ་སྤུ་དང་། །གནས་ནི་སྤྱི་གཙུག་རྩ་རྩེ་མ། །མདུད་པ་ཨོཾ་དང་ཁམས་ལྤགས་དྲི། །གནས་ནི་རྣ་གཡས་རྩ་གཡོན་ལ། །མདུད་པ་ཨ་དང་ཁམས་ཤ་གནས། །ལྟག་པ་རྩ་བཞི་རེ་རེ་ལ། །ལས་རླུང་དྲུག་བརྒྱ་བདུན་ཅུ་ནི། །རྩ་ལྔ་རེ་རེའི་རྒྱུ་བ་རྣམས། །དབུ་མར་ཐིམ་པས་ཕྱི་ཡི་གནས། །པུལླཱི་ར་མ་ལ་དང་ནི། །ཛཱ་ལེནྡྷ་ར་ཨོ་རྒྱན་དང་། །ཨརྦུ་བཞི་ཡི་དཔའ་བོ་དང་། །རྣལ་འབྱོར་མ་རྣམས་དབང་དུ་བསྡུད། །ས་ནི་དང་པོའི་རྟོགས་པ་སྐྱེས། །གཉིས་པར་ཡུལ་བཞི་རྩ་ཐུང་ངུ་། །རྩ་མདུད་གོ་དང་ཁམས་ཆུ་རྒྱུས། །གནས་ནི་རྣ་གཡོན་རྩ་རུ་སྦལ། །སྐྱེས་མ་རྩ་མདུད་རཱ་ཁམས་ནི། །རུས་ཕྲེང་གནས་ནི་སྨིན་ཕྲག་དང་། ། རྩ་ནི་སྒོམ་ལ་རྩ་མདུད་དེ། །ཁམས་ནི་མཁལ་མ་གནས་མིག་གཉིས། །རྩ་ནི་དབང་མ་མདུད་པ་མཱ། །ཁམས་ནི་~120~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྙིང་འབབ་གནས་ཕྲག་གཉིས། །དེ་རེར་རླུང་ནི་དྲུག་བརྒྱ་དང་། །བདུན་ཅུ་ལྔ་རེ་དབུ་མར་ཐིམ། །ཕྱི་ཡུལ་གོ་ད་
ཝ་རི་དང་། །རསྨི་དེ་ཝཱི་ཀོ་ཊ་དང་། །མཱ་ལ་ཝ་བཞིའི་དཔའ་བོ་དང་། །རྣལ་འབྱོར་མ་རྣམས་དབང་འདུས་ནས། ། ས་ནི་གཉིས་པའི་རྟོགས་པ་སྐྱེས། །གསུམ་པ་ནས་ནི་དྲུག་པའི་བར། །གཉིས་གཉིས་བགྲོད་དེ་རྩ་སྐྱོན་མ། །རྩ་མདུད་ཀ་དང་ཁམས་མིག་བབ། །གནས་ནི་མཆན་གཉིས་རྩ་མཇུག་མ། །རྩ་མདུད་ཨོ་དང་ཁམས་མཁྲིས་བབ། ། གནས་ནི་ནུ་མ་གཉིས་དང་རྩ། །མ་མོ་རྩ་མདུད་ཏྲི་ཁམས་ནི། །གློ་བ་འབབ་ཅིང་གནས་ལྟེ་བ། །རྩ་ནི་མཚན་མོ་རྩ་མདུད་ཀོ། །ཁམས་ནི་རྒྱུ་མ་གནས་སྣ་རྩེ། །དེ་དག་རེ་རེར་རླུང་དྲུག་བརྒྱ། །བདུད་ཅུ་རྩ་ལྔ་རེའི་རྒྱུ་བ། །དབུ་མར་ཐིམ་པས་ཕྱི་ཡི་ཡུལ། །ཀཱ་མ་རཱུ་པ་ཨོ་ཏྲེ་དང་། །ཏྲི་ཤུ་ཀུ་ནེ་ཀོ་ས་ལིའི། །དཔའ་བོ་རྣལ་འབྱོར་མ་དབང་འདུས། །ས་ནི་གསུམ་པ་བཞི་པ་ཡི། །རྟོགས་པ་སྐྱེ་ཞིང་རྩ་བསིལ་སྦྱིན། །རྩ་མདུད་ཀ་དང་ཁམས་ཆུ་རྒྱུས། ། གནས་ནི་ཁ་དང་རྩ་ཚ་བ། །རྩ་མདུད་ལ་དང་ལྟོ་བ་འབབ། །གནས་ནི་མགྲིན་པ་རྩ་གཞོལ་མ། །རྩ་ཡི་མདུད་པ་ཀཱ་དང་ཁམས། །སྙིང་འབབ་གནས་ནི་སྙིང་ཁའོ། །
རྩ་ནི་ཚ་མ་རྩ་མདུད་ཧི། །ཁམས་ནི་དུས་འབབ་གས་འདོམས་བར། །རླུང་ནི་དྲུག་བརྒྱ་དོན་ལྔ་རེ། དབུ་
མར་ཐིམ་པས་ཕྱི་ཡི་གནས། །ཀ་ལིངྐ་དང་ལམྦྷཱ་དང་། །ཀཱཉྩི་ཀ་དང་ཧི་མ་ལའི། །དཔལ་བོ་རྣལ་འབྱོར་མ་དབང་འདུས། །ས་ནི་ལྔ་དྲུག་རྟོགས་པ་སྐྱེ། །དེ་བཞིན་བདུན་ནས་བཅུ་ཡི་བར། །གཉིས་གཉིས་བགྲོད་དེ་རྩ་ཤིན་ཏུ། ། གཟུགས་ཅན་མ་དང་མདུད་པ་ནི། །བྲོ་དང་ཁམས་ནི་བད་ཀན་འབབ། །གནས་ནི་མཚན་མ་རྩ་སྤྱི་མ། །མདུད་པ་གྲྀ་དང་ཁམས་རྣག་བབ། །གནས་ནི་བཤང་ལམ་རྩ་རྒྱུ་སྦྱིན། །མདུད་པ་སོ་དང་ཁམས་ཁྲག་འབབ། །གནས་ནི་བརླ་གཉིས་རྩ་སྦྱོར་བྲལ། །མདུད་པ་སུ་དང་ཁམས་རྡུལ་བབ། །གནས་ནི་བྱིན་པ་གཉིས་དང་ནི། །རླུང་ནི་དྲུག་བརྒྱ་བདུན་ཅུ་ནི། །ལྔ་རེ་དབུ་མར་ཐིམ་པ་ཡིས། །ཕྱི་ཡུལ་པྲེ་ཏ་པུ་རི་དང་། །གྲྀ་ཧ་དེ་ཝཱ་སོ་རཱཥྚ། །སུ་ཝརྞ་བཞི་དཔའ་བོ་དང་། །རྣལ་འབྱོར་མ་རྣམས་དབང་དུ་འདུས། །ས་ནི་བདུན་བརྒྱད་རྟོགས་པ་སྐྱེ། །རྩ་ནི་སྡུག་གུ་རྩ་མདུད་ནཱ། །ཁམས་ནི་ཚིལ་བུ་འབབ་ཅིང་གནས། །སོར་མོ་བཅུ་དྲུག་རྩ་གྲུབ་མ། །རྩ་མདུད་ས་དང་ཁམས་མཆིན་པ། །གནས་ནི་བོལ་གོང་གཉིས་དང་རྩ། །འཚེད་མ་རྩ་མདུད་མ་དང་ཁམས། །མཆིལ་མ་གནས་ནི་མཐེ་བོང་བཞི། །རྩ་ནི་ཡིད་བཟང་རྩ་མདུད་ཀུ། །ཁམས་ནི་གནག་འབབ་གནས་པུས་གཉིས། །རླུང་ནི་དྲུག་བརྒྱ་བདུན་ཅུ་ལྔ། །རེ་རེ་དབུ་མར་ཐིམ་པ་ཡིས། །ཕྱི་ཡུལ་ནཱ་གར་སིནྡྷུ་ར། །མ་རོ་ཀུ་ལུ་བཞི་ཡིན་ཏེ། །དཔའ་བོ་རྣལ་འབྱོར་མ་དབང་འདུས། །ས་ནི་བཅུ་དགུའི་རྟོགས་པ་སྐྱེ། །དེ་བཞིན་བཅུ་གཅིག་བཅུ་གཉིས་ལ། །གནས་ནི་བཞི་བཞི་བགྲོད་དགོས་ཏེ། །གནས་ནི་སུམ་སྐོར་འདོད་མ་དང་། །འཁྱིལ་མ་དང་ནི་གཏུམ་མོ་བཞི། །རྩ་མདུད་~121~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཧཱུྃ་དང་ཁམས་རླུང་ལྔ། །བདུད་རྩི་ལྔ་འདྲེས་བདུད་རྩི་བཞི། །གནས་ནི་སྙིང་ཁའི་ཕྱི་སྐོར་གྱི། །མཚམས་བཞི་རྩ་
ནི་ཀུན་འདར་མ། །རོ་མ་རྐྱང་མ་མདུད་བྲལ་མ། །རྩ་མདུད་ཧཱུྃ་དང་ཁམས་ཁུ་ཁྲག །དྲི་ཆེན་དྲི་ཆུ་བཞི་འབབ་ཅིང་། །གནས་ནི་སྙིང་ཁའི་ཕྱི་སྐོར་གྱི། །ཤར་ཉེའི་དབུས་དང་གཡས་གཡོན་རྒྱབ། །དེ་དག་རྣམས་སུ་རླུང་དྲུག་བརྒྱ། །བདུན་ཅུ་དོན་ལྔ་རེ་ཐིམ་པས། །ཕྱི་ཡུལ་གླིང་ཕྲན་གླིང་བཞི་ཡི། །དཔལ་བོ་རྣལ་འབྱོར་མ་དབང་འདུས། ། ས་ནི་བཅུ་གཅིག་བཅུ་གཉིས་པའི། །རྟོགས་པ་སྐྱེ་ཞིང་ཀུན་འདར་མ། །རོ་རྐྱང་གསུམ་ནི་དེ་གསུམ་གྱི། །ཆ་ཤས་རེ་ལ་འཇོག་དགོས་ཀྱི། །ཡོངས་རྫོགས་ཉིད་དུ་འཁྲུལ་མི་བྱ། །ས་ནི་བཅུ་གསུམ་ཐོབ་པ་ལ། །ཡུལ་རྣམས་བགྲོད་དགོས་སྦས་པ་ཡི། །རྩ་ལྔར་གྲགས་པ་སྙིང་ཁ་ནི། །ཆོས་ཀྱི་འཁོར་ལོའི་དབུས་ནང་སྐོར། །རྩ་འདབ་ཕྱོགས་བཞི་དབུས་དང་ལྔ། །དེ་དག་གནས་པའི་ཡི་གེ་ནི། །དབུས་ཧཱུ་ྃཤར་བྷྲཱུྃ་ལྷོར་ཨཱཾ་དང་། །ནུབ་ཛྲཱིཾ་བྱང་ཁཾ་དང་ཁམས་ནི། །བདུད་རྩི་ལྔ་དང་དབུས་ནམ་མཁའ། །ཤར་ཆུ་ལྷོ་ས་ནུབ་མེ་བྱང་། ། རླུང་སྟེ་རླུང་ལྔའི་དྭངས་མ་བཅས། །གནས་ནི་གཙུག་ཏོར་ཕྱི་ཡི་གནས། །རི་རབ་རྩེ་ཡི་དབུས་ཕྱོགས་བཞིའི། ། དཔའ་བོ་མཁའ་འགྲོ་དབང་དུ་འདུས། །བཅུ་གསུམ་པ་ཡི་རྟོགས་པ་སྐྱེ། །རྡོ་རྗེ་འཛིན་པའི་ས་ཐོབ་སྟེ། །སངས་རྒྱས་ཡེ་ཤེས་མངོན་དུ་གྱུར། །ཟུང་འཇུག་རྡོ་རྗེ་འཆང་ཐོབ་བོ། །
དེ་ཡང་དམིགས་བསལ་མན་ངག་ལུགས། །ཡུལ་ཆེན་སོ་བདུན་བགྲོད་ཚུལ་ནི། །སྦས་པའི་ཡུལ་ལྔ་
བགྲོད་ཙམ་གྱིས། །མ་ཡིན་སྦས་པའི་རྩ་ལྔ་དེའི། །རྟེན་དང་བརྟེན་པའི་དཀྱིལ་འཁོར་བཞི། །དབུ་མར་ཐིམ་ལས་བཅུ་གསུམ་པའི། །ཕྱེད་སློབ་གཙུག་ཏོར་ཕྱེད་འཕགས་ཙམ། །ཡིན་ལ་རྟེན་དེའི་ཉེ་རྒྱུ་ཡི། །སྲོག་རྩོལ་གྱིས་རླུང་དབུ་མར་ནག །གཙུག་ཏོར་ཧྲིལ་པོ་དྭངས་མས་བརྟན། །བཅུ་གསུམ་ཕྱེད་གོང་རྡོ་རྗེ་འཛིན། །སངས་རྒྱས་ས་ནི་མཚན་ཉིད་པ། །མངོན་གྱུར་གསུང་ངག་རིན་པོ་ཆེ། །རྡོ་རྗེའི་ཚིག་རྐང་གི་དགོངས་པ། །འཁྲུལ་མེད་ཕུལ་དུ་ཕྱིན་པའོ། །བདེ་མཆོག་ཨ་བྷི་དྷ་ན་ལས། །གསུངས་པའི་ས་དང་ཡུལ་སོ་བདུན། །སྦྱར་ནས་གསལ་བར་བྱས་པའོ། །དཔལ་ལྡན་ཀྱེ་ཡི་རྡོ་རྗེ་ཡི། །རྩ་རྒྱུད་དང་ནི་ཕྱག་ཐིག་གཉིས། །སྦྱར་ཚུལ་བླ་མ་དམ་པ་ཡི། ། མན་ངག་གིས་བཀྲལ་འཆད་པ་ལ། །ཡུལ་ཆེན་སུམ་ཅུ་རྩ་གཉིས་དང་། །ས་ནི་བཅུ་གཉིས་སྦྱར་བ་ལ། །ས་ནི་དང་པོ་ཐོབ་པ་ལ། །ཡུལ་ཆེན་བཞི་ནི་བགྲོད་དགོས་ཏེ། །ཛཱ་ལནྡྷ་ར་ཕྱི་ཁ་ཆེ། །རྒྱ་གར་བར་ཡོད་ནང་སྤྱི་བོ། ། ཨོ་རྒྱན་ཕྱི་ནི་རྒྱ་གར་གྱི། །ནུབ་ཕྱོགས་ནང་གི་སྤྱི་བོའོ། །
ཀོ་ལ་ཀི་རི་ཞེས་པ་ཕྱི། །ལྷོ་ནུབ་ཀཱ་ར་པཱུ་རི་ཡི། །གྲོང་ན་ཡོད་ཅིང་ནང་འཚོགས་མ། །ཀཱ་མ་རཱུ་པ་ཕྱི་
གཉལ་མདའ། །རྒྱ་གར་ཤར་ཡོད་ནང་སྨིན་ཕྲག །དེ་བཞི་རླུང་སེམས་དབུ་མར་ཐིམ། །ས་ནི་དང་པོའི་རྟོགས་པ་~122~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྐྱེ༑ ༑གནས་ཀྱི་ཡུལ་བཞི་བགྲོད་པའོ། །གཉིས་པ་ཐོབ་ལ་ཡུལ་བཞི་སྟེ། །མཱ་ལ་ཝ་སྟེ་ཕྱི་ལྷོ་ཡི། །གླིང་ཕྲན་ནང་
གི་སྣ་རྩེའོ། །སིནྡྷུ་ཕྱི་ནི་ཆུ་བོ་ཆེ། །སིནྡྷུ་འབབ་པ་ནང་མིག་གཉིས། །ནཱ་ག་ར་སྟེ་ཕྱི་གྲོང་ཁྱེར། །ཡུལ་དབུས་ན་ཡོད་ནང་རྣ་གཉིས། །སིངྒྷ་ལ་ནི་ཕྱི་གླིང་སྟེ། །ནང་གི་ཁ་སྟེ་དེ་བཞི་ཡིད། །རླུང་སེམས་དབུ་མར་ཐིམ་པ་ལ། །ས་ནི་གཉིས་པའི་རྟོགས་པ་སྐྱེ། །ཉེ་གནས་ཡུལ་བཞི་བགྲོད་པའོ། །གསུམ་པ་བཞི་ལ་གཉིས་གཉིས་བགྲོད། །མུ་མུ་ཞེས་པ་ཕྱི་ལྷོ་ཕྱོགས། །རྒྱ་མཚོའི་འགྲམ་ཡོད་ནང་ཀོསྐ། །དེ་ཝཱི་ཀོ་ཊ་ཕྱི་རྒྱ་གར། །རྡོ་རྗེ་གདན་གྱི་ཤར་ཕྱོགས་ཡོད། །ནང་ནི་མགྲིན་པ་དེ་གཉིས་ཀྱི། །རླུང་སེམས་དབུ་མར་ཐིམ་པ་ཡི། །ས་ནི་གསུམ་པའི་རྟོགས་པ་སྐྱེ། ། ཞིང་གི་ཡུལ་གཉིས་བགྲོད་པའོ། །ཀུ་ལུ་ཏ་ཞེས་ལྷོ་ནུབ་ན། །རྡོ་ནི་པུས་དབྱིབས་ནང་རྒྱབ་ཚིག །ཨརྦུ་ཏ་ཞེས་ལྷོ་ཕྱོགས་ནི། །རྡོ་ནི་ནུ་འདྲ་ནང་ནུ་གཉིས། །དེ་གཉིས་རླུང་སེམས་དབུ་མར་ཐིམ། །ས་ནི་བཞི་པའི་རྟོགས་པ་སྐྱེ༑ ༑ཉེ་ཞིང་ཡུལ་གཉིས་བགྲོད་པའོ། །ཧ་རི་ཀེ་ལ་ཤར་ལྷོ་ན། །ནམ་མཁའི་ཤིང་ལྡན་ནང་སྙིང་ཁ། །གོ་ད་ཝཱ་རཱི་ཕྱི་ལྷོ་ཕྱོགས། །དཔལ་གྱི་རི་ངོས་ནང་ལྟེ་བ། །དེ་གཉིས་རླུང་སེམས་དབུ་མར་ཐིམ། །ས་ནི་ལྔ་པའི་རྟོགས་པ་སྐྱེ། ། ཚནྡྷོའི་ཡུལ་གཉིས་བགྲོད་པའོ། །
ལམ་བྷ་ཀ་ནི་ཕྱི་རྒྱ་གར། །ནུབ་ཀྱི་ཕྱོགས་ཏེ་ནང་གསང་གནས། །ཀཉྩི་ཞེས་པ་ཕྱི་ལྷོ་ནུབ། །ནང་ནི་
རྟགས་དབུས་དེ་གཉིས་ཀྱི། །རླུང་སེམས་དབུ་མར་ཐིམ་པ་ལས། །ས་ནི་དྲུག་པའི་རྟོགས་པ་སྐྱེ། །ཉེ་བའི་ཚནྡྷོའི་ཡུལ་གཉིས་བགྲོད། །བྱེད་པའི་གྲོང་ཞེས་ཕྱི་ལྷོ་ཕྱོགས། །རྒྱ་མཚོའི་གླིང་ཕྲན་ནང་རྟགས་རྩེ། །གསེར་དང་ལྡན་པའི་གླིང་ཕྱི་ནི། །ལྷོ་ཕྱོགས་མི་མེད་གླིང་ནང་ནི། །གཞོང་ཁ་དེ་གཉིས་རླུང་སེམས་ནི། །དབུ་མར་འདུས་པས་ས་བདུན་པའི། །རྟོགས་སྐྱེས་འདུ་བའི་ཡུལ་གཉིས་བགྲོད། །ཀོ་ཀ་ན་ཞེས་ཕྱི་ལྷོ་ཕྱོགས། །མ་ཧཱ་བི་བྷ་ཞེས་པ་ཡི། །མཆོད་རྟེན་རང་བྱོན་གནས་ནང་ནི། །བརླ་གཉིས་བིནྡྷ་ཞེས་པ་ཕྱི། །རི་བོ་འབིགས་འབྱེད་ནང་པུས་གཉིས། །དེ་ཡི་རླུང་སེམས་དབུ་མར་འདུས། །ས་ནི་བརྒྱད་པའི་རྟོགས་པ་སྐྱེ། །ཉེ་བའི་འདུ་བའི་ཡུལ་གཉིས་བགྲོད། །རབ་སོང་དགེ་འདུན་འདུ་ཞེས་ཕྱི། །རོ་མང་གནས་པ་ཡི་དྭགས་འདུས། །ནང་ནི་བྱིན་པ་གཉིས་རྒྱ་མཚོའི། །འགྲམ་ཞེས་ཕྱི་ནི་རསྨི་ཤྭ་ར། །ཡི་དྭགས་རྒྱུ་བའི་གནས་ཡིན་ན། །རྐང་བོལ་གཉིས་པ་དེ་དག་གི། །རླུང་སེམས་དབུ་མར་ཐིམ་པ་ཡི། །ས་ནི་དགུ་པའི་རྟོགས་པ་སྐྱེ། །དུར་ཁྲོད་གནས་གཉིས་བགྲོད་པའོ། །
ཙ་རི་ཏྲ་ཞེས་ཕྱི་ལྷོ་ཕྱོགས། །རྒྱ་མཚོའི་འགྲམ་ཡིན་ནང་སེར་མོ། །གཉིས་པོ་གཞོན་ནུའི་གྲོང་ཁྱེར་ཞེས། །
བུ་མོ་གཟུགས་བཟང་སྐྱེ་བའི་གནས། །རྒྱ་མཚོའི་གླིང་ཕྲན་ནང་མཐེ་བོང་། །གཉིས་པོ་དེ་གཉིས་རླུང་སེམས་ནི། ། ~123~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དབུ་མར་ཐིམ་ནས་ས་བཅུ་ཡི། །རྟོགས་པ་སྐྱེ་ཞིང་དེ་གཉིས་ཀྱི། །ཉེ་བའི་དུར་ཁྲོད་ཡུལ་གཉིས་བགྲོད། །གྲོང་
ཁྱེར་ཞེས་པ་ཕྱི་ཁ་ཆེའི། །བྱེ་བྲག་ནང་ནི་ཕྲག་པའོ། །གྲོང་མཐའ་ཞེས་པ་ཕྱི་མོན་ཡུལ། །ནང་ནི་རྐང་མཐིལ་ལཉྩ་ཡི། །རྒྱ་མཚོའི་ནང་སྐྱེས་པ་ཁྱབ་འཇུག །གིས་བྱས་རྣམ་སྣང་སྐུ་བཞུགས་གནས། །སོ་སོ་རཥྚ་ཞེས་ཡུལ་འཁོར། །བཟང་པོ་སོ་བ་ན་ད་ན། །ཡོད་སྟེ་དེ་གཉིས་ནང་སྙིང་ཕྱོགས། །དེ་བཞིའི་རླུང་སེམས་དབུ་མར་ཐིམ། ། ས་ནི་བཅུ་གཅིག་རྟོགས་པ་སྐྱེ། །འཐུང་གཅོད་ཡུལ་བཞི་བགྲོད་པའོ། །ཧི་མ་ལ་ཞེས་ཕྱི་བལ་པོར། །གཏོགས་པའི་བོད་དེ་ནང་ལྟག་པ། །ཀོ་ས་ལ་ཞེས་ཕྱི་རྡོ་རྗེའི། །གདན་ནུབ་མཉན་ཡོད་ཕྱོགས་ནང་རྐེད། །ཀ་ལིངྐ་ཞེས་ཕྱི་ལྷོ་ཕྱོགས། །རྒྱ་མཚོའི་འགྲམ་ནི་ལིང་ཀ་དང་། །ཉེ་བའི་ཡུལ་འཁོར་སྐྱེད་ཚུལ་གྱི། །ར་བའི་རྫིང་བུའི་འགྲམ་ཞེས་པ། །མ་སྐྱེས་དགྲ་ཡི་སྐྱེད་ཚལ་གྱི། །ཕྱོགས་ཏེ་དེ་གཉིས་ནང་སྙིང་ཁ། །དེ་བཞིའི་རླུང་སེམས་དབུ་མར་ཐིམ། །ས་ནི་བཅུ་གཉིས་རྟོགས་པ་སྐྱེ། །ཉེ་བའི་འཐུང་གཅོད་ཡུལ་བཞི་བགྲོད། །
འདི་ཡི་ཧི་མ་ལ་ཞེས་པ། །གངས་ཅན་སྐད་དོད་ཡིན་མོད་ཀྱང་། །མངོན་པ་དུས་འཁོར་ནས་བཤད་པའི། །
གངས་ཅན་མཚན་ཉིད་པ་མིན་ཏེ། །འདི་ནི་བལ་བོད་མཚམས་ན་ཡོད། །དེར་བཤད་ཁྱད་ཆོས་མི་ལྡན་པས། ། དེ་ནི་ཡུལ་ཆེན་ནང་ཚན་མིན། །བདེ་ཀྱིའི་ཡུལ་གྱི་ངོས་འཛིན་ནི། །འདྲ་མིན་བྱུང་ཡང་རྩ་དག་གིས། །སྐྱེད་པ་དང་ནི་འབྲས་བུ་སྨིན། །དབང་གི་ཐ་དད་ཙམ་ཡིན་གྱི། །དཔེར་ན་རྐང་པའི་བོལ་གོང་ལ། །བཀུ་མཉེ་བྱས་པས་མིག་བདེ་འགྱུར། །དེ་ཕྱིར་སིནྡྷུར་དེ་གཉིས་བཤད། །དེ་བཞིན་ལྟེ་བར་བཀུ་མཉེས་བྱས། །རྣ་བ་བདེ་གྱུར་དེ་གཉིས་ནི། །གོ་དཱ་ཝ་རིར་བཤད་ལྟར་རོ། །རྒྱུད་ལ་འཁྲུགས་སྡེབས་སུ་བཞུགས་པ། །རྗེ་བཙུན་མཆོག་གི་གསུང་རབ་ལ། །འཕགས་པ་རིན་པོ་ཆེ་ཡིས་ནི། །མཆན་གྱིས་གསལ་བར་མཛད་པ་བཞིན། །བླ་མའི་མན་ངག་གིས་བརྒྱན་བཀོད། །དེ་ལྟར་ཡུལ་ཆེན་སོ་གཉིས་པོ། །བགྲོད་དགོས་གནད་ཀྱི་ས་བཅུ་གསུམ། །མམ་ནི་བཅུ་གསུམ་ཕྱེད་འོག་མ། །ཐོབ་ལ་སྦས་པའི་རྩ་ལྔས་མཚོན། །ཡུལ་ལྔ་བགྲོད་དགོས་སྦས་པ་ཡི། །རྩ་ལྔའི་རླུང་སེམས་དབུ་མར་ཐིམ། །རང་ཉིད་འཁོར་གྱི་ཚོམ་བུ་གཅིག །དང་བཅས་རྫོགས་སངས་རྒྱས་པ་ཡི། །ཕྱོགས་བཞི་དབུས་དང་ལྔ་ཡི་ནི། །མཁའ་འགྲོ་དབང་དུ་འདུ་བའོ། །སྐབས་འདིའི་སྦས་པའི་ཡུལ་ལྔ་པོ། །སྒྲུབ་བོ་རང་ཉིད་ཉེ་རྒྱུ་ནི། །སྤྱོད་བཞིན་ས་དེའི་དབུས་ཕྱོགས་བཞི། །ངོས་འཛིན་འཐད་དེ་ལྗོན་ཤིང་ལས། །ཉེ་རྒྱུ་མངོན་དུ་བྱེད་པ་ཡི། །གནས་ལ་ཕྱི་ནི་རྡོ་རྗེ་གདན། །ནང་ནི་འོག་མིན་དོན་དམ་གནས། །སྒྲུབ་བོ་རང་ཉིད་གང་ན་འདུག ། གནས་དེ་ཡིན་པར་གསུང་ཕྱིར་རོ། །དེ་ཡི་སོ་བདུན་ཡུལ་བགྲོད་ལས། །ས་རྣམས་ཐོབ་ཚུལ་འཇམ་པའི་དབྱངས། །དཔལ་ལྡན་ས་སྐྱ་པ་ཡིས་ནི། །བཤད་པའི་སྲོལ་ལས་འབྱོན་པའོ། །~124~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྩ་ནི་དབུ་མའི་མདུད་པ་རྣམས། །གྲོལ་ཚུལ་སྒོ་ནས་ས་བགྲོད་ཚུལ། །དབུ་མའི་རྩ་མདུད་ཆགས་ཚུལ་
དང་། །དེ་གྲོལ་ས་ལམ་བགྲོད་ཚུལ་གཉིས། །དབུ་མའི་མདུད་པའི་ཆ་ལུགས་ནི། །དབུ་མ་རོ་རྐྱང་གཉིས་ཀྱིས་
ན༑ ༑གཅེར་བའི་མདུད་པ་སོ་གཉིས་གནས། །གསང་གནས་བདེ་སྐྱོང་འཁོར་ལོ་ཡི། །ཐད་དུ་དབུ་མའི་མདུད་པ་བཞི། །ལྟེ་བ་སྙིང་ཁ་མགྲིན་སྨིན་མཚམས། །མཛོད་སྤུ་བཞི་ཡི་འཁོར་ལོ་ལ། །མདུད་པ་དྲུག་དྲུག་སྤྱི་བོ་ཡི། ། བདེ་ཆེན་འཁོར་ལོ་མདུད་པ་བཞི། །མདུད་པ་སོ་གཉིས་དེ་གྲོལ་བས། །ས་ནི་བཅུ་གཉིས་མན་བགྲོད་དེ། ། གསང་གནས་ལྟེ་སྙིང་མདུད་པ་ནི། །བཅུ་དྲུག་གྲོལ་བས་བུམ་དབང་ས། །དྲུག་བགྲོད་འཁོར་འདས་དབྱེར་མེད་ཀྱི༑ ༑གྲུབ་མཐའ་སྙོག་ཅིང་མགྲིན་སྨིན་གྱི། །མདུད་པ་བཅུ་གཉིས་གྲོལ་བ་ཡི། །གསང་དབང་ས་བཞི་བགྲོད་ནས་ནི། །མ་འདྲེས་ཡོངས་རྫོགས་གྲུབ་མཐའ་སྙོགས། །བདེ་ཆེན་འཁོར་ལོའི་མདུད་བཞི་གྲོལ། །ཤེས་རབ་ཡེ་ཤེས་ས་གཉིས་བགྲོད། །
བདེ་སྟོང་རྒྱ་ཆུང་གྲུབ་མཐའ་སྙོགས། །དེ་ཡི་ས་ནི་བཅུ་གཉིས་བགྲོད། །བཅུ་གཉིས་རྟེན་ལ་ཉེ་རྒྱུ་ཡིས། །
ཉམས་ལེན་ལ་རྟེན་དབང་བཞི་པའི། །ས་ཕྱིར་བགྲོད་དེ་གྲུབ་པའི་མཐའ། །བདེ་སྟོང་རྒྱ་ཆེ་བ་ཉིད་ཐོབ། །བཅུ་གསུམ་པ་ཕྱེད་འོག་མར་སླེབས། །ཉེ་རྒྱུའི་ཉམས་ལེན་འཕྲོ་མཐུད་པས། །བཅུ་གསུམ་ཕྱེད་གོང་སླེབ་པ་དང་། ། རང་ཉིད་འཁོར་ནི་ཚོམ་བུ་གཅིག །དང་བཅས་གཏན་གྱི་བདེ་བ་མཆོག །རྫོགས་པའི་སངས་རྒྱས་ཉིད་ཐོབ་བོ། ། དེ་ཡང་རྣལ་འབྱོར་དབང་ཕྱུག་གི །གསུང་ངག་རྡོ་རྗེའི་ཚིག་རྐང་ལས། །ས་ནི་དང་པོ་བཅུ་གཉིས་པར། །མདུད་པ་རེ་རེ་གྲོལ་དགོས་ཤིང་། །བར་གྱི་ས་ནི་བཅུ་པོ་ལ། །གསུམ་རེ་གྲོལ་དགོས་གསུང་པ་སྟེ། །གསང་གནས་འཁོར་ལོའི་མདུད་པ་ནི། །དང་པོ་གྲོལ་བས་རབ་དགའི་ས། །ཐོབ་ཅིང་ཡུལ་ནི་གནས་ཀྱི་ས། །ཕྱི་མ་གསུམ་པོ་གྲོལ་བ་ལས། །གཉིས་པ་དྲི་མ་མེད་པའི་ས། །ཡུལ་གྱི་ནང་ནས་ཉེ་གནས་སོ། །
ལྟེ་བའི་མདུད་པ་དང་པོ་གསུམ། །གྲོལ་བས་གསུམ་པ་འོད་བྱེད་པ། །ཐོབ་ཅིང་ཡུལ་ནི་ཞིང་ཡིན་ལ། །
ཕྱི་མ་གསུམ་གྲོལ་བཞི་པ་འདོད། །འཕྲོ་བ་ཡུལ་ནི་ཉེ་ཞིང་ངོ་། །སྙིང་ཁའི་མདུད་པ་གསུམ་གྲོལ་བས། །ལྔ་པ་སྦྱང་དཀའི་ས་ཡུལ་ནི། །ཚནྡྷོ་ཕྱི་མ་གསུམ་གྲོལ་བས། །དྲུག་པ་མངོན་གྱུར་ས་ཡུལ་ནི། །ཉེ་བའི་ཚནྡྷོ་བུམ་དབང་གི། །ས་དྲུག་རྫོགས་པར་ཐོབ་ཞེས་བྱ། །དེ་ནི་གཙོ་བོ་བུམ་པའི་དབང་། །ལམ་ནི་སྐྱེད་རིམ་སོགས་ལག་རྗེས། །ཡིན་པས་བུམ་དབང་གི་ཉེར་ལེན། །རྒྱུ་ཡི་ཚུལ་དང་དབང་གཞན་གསུམ། །ལྷན་ཅིག་སྐྱེས་པའི་རྐྱེན་ལྟ་བུ༑ ༑དེ་བཞིན་མགྲིན་པའི་མདུད་པ་ནི། །དང་པོ་གསུམ་གྲོལ་ས་བདུན་པ། །རིང་དུ་སོང་བ་ཡུལ་འདུ་བ། ། བགྲོད་ཅིང་ཕྱི་མ་གསུམ་གྲོལ་བས། །བརྒྱད་པ་མི་གཡོ་བ་ཐོབ་ཡུལ། །ཉེ་བའི་འདུ་བ་བགྲོད་པའོ། །སྨིན་~125~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཚམས་མདུད་པ་གསུམ་གྲོལ་བས། །དགུ་པ་ལེགས་པའི་བློ་གྲོས་ཡུལ། །དུར་ཁྲོད་བགྲོད་ཅིང་ཕྱི་མ་གསུམ། །
གྲོལ་བས་བཅུ་པ་ཆོས་ཀྱི་སྤྲིན། །ཡུལ་ནི་ཉེ་བའི་དུར་ཁྲོད་བགྲོད། །དེ་ནི་གསང་དབང་ས་བཞི་ཞེས། །གཙོ་བོ་གསང་དབང་ཉེར་ལེན་ཞེས། །དབང་གཞན་གསུམ་ནི་ལྷན་ཅིག་པའི། །རྐྱེན་ནི་ལྟ་བུ་ཡིན་ཕྱིར་རོ། །
སྤྱི་བོའི་མདུད་པ་དང་པོ་གསུམ། །གྲོལ་བས་བཅུ་གཅིག་དཔེ་མེད་པ། །ཐོབ་ཅིང་མདུད་པ་ཕྱི་མ་གཅིག །
གྲོལ་བས་བཅུ་གཉིས་ཡེ་ཤེས་ནི། །ཆེན་པོའི་ས་ཐོབ་དེ་གཉིས་ལ། །ཤེར་དབང་ས་གཉིས་དབང་དེ་ཡི། །ཉེར་ལེན་གཞན་གསུམ་ལྷན་ཅིག་ནི། །བྱེད་པའི་རྐྱེན་ཡིན་དེ་མན་ཆད། །དབུ་མའི་མདུད་པ་སོ་གཉིས་གྲོལ། ། མཐོང་ལམ་ས་ནི་དང་པོ་ནས། །བསྒོམ་ལམ་ས་ནི་བཅུ་གཅིག་སྟེ། །ས་ནི་བཅུ་གཉིས་པོ་ཐོབ་དེ། །རེ་རེ་ལའང་འཕོ་བ་རིའི། །རླུང་ནི་དགུ་བརྒྱ་ཕྲག་གཅིག་སྟེ། །སྟོང་བརྒྱད་བརྒྱ་རེ་འགག་པ་ཡིས། །ལས་རླུང་ཉི་ཁྲི་ཆིག་སྟོང་དང་། །དྲུག་བརྒྱད་འགག་ཅིང་ས་རེ་རེར། །ལས་རླུང་ཕྱི་ནང་སོར་རེ་འགག །རླུང་དེའི་ཚད་ནི་སོར་བཅུ་གཉིས། ། འགག་པས་རྟེན་འབྲེལ་བཅུ་གཉིས་དང་། །སྤང་བྱ་རྣམ་རྟོག་བཅུ་གཉིས་འགག །ཕྱི་ནང་ཡུལ་ནི་སོ་གཉིས་བགྲོད། །ཡོན་ཏན་དགའ་བ་བཅུ་དྲུག་རྫོགས། །འོན་ཀྱང་ཐམས་ཅད་མཁྱེན་པའི་ས། །མཚན་ཉིད་པ་ཉིད་མངོན་བྱེད་ལ། །སྦས་པའི་ཡུལ་ལྔ་བགྲོད་བྱེད་ཀྱི། །ཐབས་ལ་བསླབ་པར་བྱ་དགོས་སོ། །དགའ་བ་བཅུ་དྲུག་འཆར་ཚུལ་གྱི། །སྒོ་ནས་ས་ལམ་བགྲོད་ཚུལ་ལ། །ཡས་བབ་དགའ་བ་བཅུ་དྲུག་དང་། །དེ་བཞིན་མས་བརྟེན་བཅུ་དྲུག་ལ། །ཡས་བབ་དགའ་བ་བཅུ་དྲུག་པ། །ལྷན་སྐྱེས་ཀྱི་ནི་ལྷན་སྐྱེས་སམ། །མས་བརྟེན་དགའ་བ་བཅུ་དྲུག་གི །དང་པོ་དགའ་བའི་དགའ་བ་ནས། །དང་པོའི་ས་སྐྱེས་མགོ་ཚུགས་ཏེ། །མས་བརྟན་གྱི་ནི་དགའ་བ་དང་། །མཆོག་དགའ་དགའ་བྲལ་གསུམ་གྱི་ཚེ། །ས་ནི་དང་པོའི་སྐབས་ཡིན་ལ། །མས་བརྟན་ལྷན་སྐྱེས་མཆོག་དགའ་དང་། །དགའ་བྲལ་ལྷན་སྐྱེས་གསུམ་གྱི་ཚེ། །ས་ནི་བཅུ་གཉིས་བར་སླེབས་ཟིན། །བར་གྱི་ས་བཅུར་དགའ་བ་རེ། །འཆར་བ་ཡིན་ཏེ་རྡོ་རྗེའི་རྩེར། །ལྷན་ཅིག་སྐྱེས་པའི་བར་ཐིག་ལེ། །གནས་པ་ལྟར་ལུས་བདེ་བ་ཡིས། །མྱོས་ཤིང་བརྒྱལ་ཞེས་བཤད་པའི་ཕྱིར། །རྡོ་རྗེ་ལུས་ཀྱི་འཁོར་ལོ་དྲུག །ལྟེ་གསང་གཉིས་དང་དཔྲལ་སྤྱི་གཉིས། །གཅིག་ཏུ་བརྩིས་པའི་འཁོར་ལོ་བཞིར། །ལྟེ་བར་མས་བརྟན་དགའ་བཞི་ཤར། །ཁམས་ཀྱི་དྭངས་མ་བརྟན་པ་ཡིས། །དགའ་བས་བསྡུས་པའི་དགའ་བ་བཞི། །དེ་བཞིན་སྙིང་ཁར་མཆོག་དགའི་བཞི། །མགྲིན་པར་དགའ་བྲལ་གྱི་བཞི་དང་། །སྤྱི་བོར་ལྷན་སྐྱེས་དགའ་བཞི་ཤར། །འཁོར་ལོ་དེ་དག་ལས་རླུང་དག །ཁམས་ནི་དྭང་བས་གང་ཞིང་བརྟན། །ལམ་ལྔ་དང་ནི་བྱང་ཆུབ་ཆོས། །སོ་བདུན་གྱིས་ནི་བགྲོད་ཚུལ་གཉིས། །དང་པོ་ལམ་ལྔ་བགྲོད་ཚུལ་ལ། །རྒྱུད་དང་མན་ངག་གི་ལུགས་གཉིས། །རྒྱུད་ཀྱི་ལུགས་ནི་དྲོད་ཆུང་ངུའི། །ཚོགས་ལམ་~126~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འབྲིང་པོས་སྦྱོར་ལམ་དང་། །ཆེན་པོས་མཐོང་བའི་ལམ་དེ་ནས། ས་ནི་གཉིས་པ་ནས་བཟུང་སྟེ། །བཅུ་གཉིས་
བར་གྱི་བསྒོམ་ལམ་དང་། །བཅུ་གསུམ་མཐར་ཕྱིན་ལམ་དུ་བཞེད། །མན་ངག་ལུགས་ལ་ཕར་ཕྱིན་དང་། །སྒོ་བསྟུན་ལམ་ལྔའི་རྫོགས་མཚམས་ནི། །འཇིག་རྟེན་ལམ་ལ་ཁམས་འདུས་པ། །གསུམ་གྱི་སྐབས་སུ་ཚོགས་སྦྱོར་གཉིས། །འདྲེས་ཞིང་བསྐྱེད་ལ་འཇིག་རྟེན་ལས། །འདས་པའི་ལམ་ནི་ས་དང་པོར། །མཐོང་ལམ་ཐོབ་ཅིང་དེ་ནས་ནི། །ས་ནི་བཅུ་གཉིས་བར་བསྒོམ་ལམ། །བཅུ་གསུམ་ཕྱེད་ནི་འོག་མ་ལ། །མཐར་ཕྱིན་ལམ་ཡིན་དེ་མན་ཆད། །ལམ་ལྔ་རྫོགས་པས་བཅུ་གསུམ་ཕྱེད། །གོང་མ་དེ་ན་བཅུ་གསུམ་པ། །རྡོ་རྗེ་འཛིན་པའི་ས་སངས་རྒྱས། །མཚན་ཉིད་པ་ཉིད་མངོན་གྱུར་ཏོ། །བཅུ་གསུམ་པ་ལ་གོང་འོག་གཉིས། །ཕྱེ་ནས་འོག་མར་མིང་མཐར་ཕྱིན། །ལམ་དང་གོང་མ་འབྲས་བུ་ངེས། །ཡིན་པའི་རྣམ་བཞག་ཤེས་པ་གཅེས། །ཚོགས་སྦྱོར་འདྲེས་ཞིང་སྐྱེས་ཚུལ་ནི། །དབང་བཞིའི་ལམ་བཞི་ཏིང་ངེ་འཛིན། །སྐྱེ་བའི་རྒྱུ་ནི་ཚོགས་ལམ་དང་། །དེ་ལ་བརྟེན་ནས་སྐྱེས་པ་ཡིས། །ལྟ་བ་བཞི་ནི་ཚོགས་ལམ་འཇོག །ཚོགས་ལམ་བཞི་ལས་ཕྱི་དབྱིབས་ནི། །བསྐྱེད་རིམ་ལམ་ཡིན་ནང་སྔགས་ལམ། །ལྟེ་བར་རླུང་སེམས་ཚོགས་བྱེད་པ། །
གསང་ལམ་གཏུམ་མོ་དེ་གཉིས་ཁམས། །
འདུས་པ་དང་པོ་གཙོ་ཆེ་གསང་བ་ནི། །དབང་ལམ་ཞེས་པ་
ཡུམ་གྱི་མཁར། །རླུང་སེམས་ཚོགས་པའི་རྒྱུ་ཤེར་དབང་། །རྒྱུ་དེ་འདུས་པ་བར་བ་གཙོ། །མཐར་ཐུག་དེ་ཁོ་ན་ཉིད་ཀྱི། །ལམ་ནི་པདྨ་ཅན་གྱི་ནི། །བྷ་གར་རླུང་སེམས་ཚོགས་བྱེད་པ། །བཞི་པའི་ལམ་སྟེ་ཁམས་འདུས་པ། ། ཐ་མར་གཙོ་ཆེར་འདུས་གསུམ་ལ། །ཚོགས་ལམ་གསུམ་དང་དེ་ཆུང་འབྲིང་། །ཆེ་གསུམ་འདུས་པ་དེ་གསུམ་གཉིས། །དྲོད་ནི་ཆེ་འབྲིང་ཆུང་གསུམ་འཇོག །དྲོད་ཆེན་མཐོང་ལམ་དུ་མི་འཇོག །རྒྱུད་དང་མན་ངག་སྲོལ་ཐ་དད། །ཙམ་ཡིན་རགས་པ་ཞིབ་པ་ནི། །འགྲོ་མགོན་འཕགས་པ་རིན་པོ་ཆེའི། །ཚོགས་སྦྱོར་མངོན་རྟོགས་ལྟར་འཆད་ན། །འདུས་པ་ཐ་མར་ཚོགས་ཀྱི་ལམ། །ཆེན་པོའི་རྟེན་ལ་དངོས་དབང་ནི། །བཞི་པ་ལ་བརྟེན་སྦྱོར་བའི་ལམ། །དྲོད་རྩེ་བཟོད་པ་ཆོས་མཆོག་བཞི། །ལུགས་འབྱུང་དགའ་བཞི་དང་སྦྱར་ནས། །རིམ་ཅན་སྐྱེ་བར་བཤད་པ་སྟེ། །དབུ་མར་མདུད་པ་མེད་པ་ནི། །སོར་བཞི་ཡོད་ལ་ཕྱི་ཤུན་ལ། །ཐུར་དུ་བསྐྱོད་པས་དྲོད་རྩེ་གཉིས། །དེ་ལ་དགའ་བ་མཆོག་དགའ་གཉིས། །ནང་ཤུན་ལ་ནི་གྱེན་དུ་བསྐྱོད། །བཟོད་པ་དང་ནི་ཆོས་མཆོག་གཉིས། །དེ་ལ་དགའ་བྲལ་ལྷན་སྐྱེས་གཉིས། །དེ་བཞི་བཞི་བཞིར་ཕྱེ་བ་ཡི། །དྲོད་སོགས་བཅུ་དྲུག་དགའ་བཅུ་དྲུག །སྐྱེ་ཞིང་སྤང་བྱ་གཟུང་འཛིན་གྱི། །རྣམ་རྟོག་བཅུ་དྲུག་སྤོང་ཚུལ་བཤད། །དེ་དོན་ཅུང་ཟད་བཀྲོལ་བ་ནི། །མཆོག་གི་ཟེ་བར་རླུང་སེམས་ནི། །འདུས་དེས་རྩ་མདུད་དང་པོ་ཡན། །མདུད་པ་མེད་པ་སོར་བཞི་ལ། །རྩ་གསུམ་~127~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འདྲེས་མ་ལྟར་ཡོད་པའི། །ཕྱི་ཤུན་ལ་ནི་སོར་ཕྱེད་བཞི། །ཐུར་དུ་བསྐྱོད་པས་དྲོད་ཆུང་ངུ་། །འབྲིང་པོ་ཆེན་པོའི་
ཆུང་ངུ་དང་། །ཆེན་པོ་བཞི་ལ་རིམ་བཞིན་དུ། །དགའ་བས་བསྡུས་པའི་དགའ་བཞི་སྐྱེ། །མཐོང་སྤང་འདོད་ཆགས་ཞེ་སྡང་དང་། །ཁོང་ཁྲོ་སེར་སྣ་ང་རྒྱལ་ཏེ། །རྫས་འཛིན་རྟག་ཆད་མཐར་བཟུང་བ། །བརྟགས་འཛིན་མདོར་ན་རྩ་ཉོན་དྲུག །ཉེ་ཉོན་ཉི་ཤུའི་ཆར་གཏོགས་པའི། །འདི་ཞེས་བཟུང་བའི་རྟོགས་པ་ནི། །ཆེན་པོའི་ཆེན་པོ་དེའི་ཆུང་ངུ་། །འབྲིང་དང་ཆུང་ངུ་རིམ་སྤངས་ནས། །རང་བཞིན་མེད་པར་རྟོག་པའོ། །
ལམ་དུ་འབྱོང་ན་ཉན་ཐོས་ཀྱི། །ལམ་ཆོད་གོལ་ན་འདོད་ཁམས་རྒྱུ། །དེ་ནས་སོར་བཞི་ཐུར་དུ་བསྐྱོད། །
རྩེ་མོའི་ཆེ་འབྲིང་ཆུང་ངུ་བཞི། །རིམ་བཞིན་མཆོག་དགའི་དགའ་བ་བཞི། །སྐྱེ་ཞིང་རྣམ་རྟོག་རྣམ་བྱང་ཕྱོགས། ། སེམས་དང་སེམས་བྱུང་དགེ་བ་ནི། །མཚན་རྟོག་བཅས་ལ་འདིའོ་ཞེས། །བཟུང་བའི་རྟོག་པ་ཆེན་པོ་དང་། །དེ་ཡི་ཆུང་ངུ་འབྲིང་ཆུང་སྤངས། །ལམ་དུ་སློང་ན་རང་སངས་རྒྱས། །ལམ་ཆོད་ཞེན་ན་གཟུགས་ཁམས་སུ། །ནང་ཤུན་བཞི་ལ་སོར་བཞི་ནི། །གྱེན་དུ་བསྐྱོད་པས་བཟོད་པ་ནི། །ཆེན་པོ་དེ་ཡི་ཆུང་ངུ་དང་། །ཆུང་འབྲིང་བཞི་དང་དགའ་བྲལ་གྱི། །བསྡུས་པའི་དགའ་བ་བཞི་སྐྱེ་ཞིང་། །མཐོང་སྤོང་རྫས་འཛིན་ཤེས་གང་ཟག །རྫས་ཡོད་བེམ་ཤེས་ལྡན་མིན་གྱི། །འདུ་བྱེད་གསུམ་འཛོམས་རྟེན་ཅན་ལ། །འདི་ཞེས་བདག་གིར་འཛིན་པ་ཡི། །རྟོག་པ་ཆེན་པོ་དེའི་ཆུང་ངུ་། །ཆུང་འབྲིང་བཞི་སྤོང་རང་བཞིན་ནི། །མེད་པར་རྟོགས་སོ་ཡང་སོར་བཞི། །གྱེན་དུ་བསྐྱོད་པས་འཛིན་རྟོག་ནི། །བཏགས་འཛིན་ཞེས་པ་ང་ཞེས་པའི། །ངར་འཛིན་སྐྱེས་བུ་བཏགས་ཡོད་ཀྱི། །རྟེན་ཅན་ལ་ནི་འདི་ཞེས་ནས། །བཟུང་བའི་བདག་གི་འཛིན་པ་ནི། །ཆེན་པོ་དེ་ཡི་ཆུང་ངུ་དང་། །འབྲིང་པོ་དང་ནི་ཆུང་ངུ་སྤོང་། །རང་བཞིན་མེད་པར་རྟོག་པའོ། །
དེ་ལྟར་སྤང་བྱ་བཟུང་འཛིན་གཉིས། །མཐའ་དག་སྤངས་པས་བར་ཆད་མེད། །མ་ནོར་སྔགས་ཀྱི་ལམ་
བཟང་ཆོད། །དེ་ལྟར་རགས་པ་ཕྱི་ཡི་ནི། །རྟེན་འབྲེལ་ཡང་དག་སྤོང་བཞི་དང་། །ཕྲ་བ་ནང་གི་རྟེན་འབྲེལ་གྱི། ། ཡང་
སྔགས་ལམ་ལ་སྦྱར་བ་ དག་སྤོང་བཞིའི་རྟེན་འབྲེལ་འགྲིགས། །ལྷན་སྐྱེས་དགའ་བ་དང་པོ་གསུམ། །འཆར་
ཞིང་ཕ་རོལ་ཕྱིན་པ་དང་། །སྒོ་བསྟུན་སྦྱོར་ལམ་ངེས་འབྱེད་བཞིའི། ། མཐོང་སྤངས་སྤོང་ཚུལ་བླ་མེད་ཀྱི། །ཐུན་མོང་མ་ཡིན་ལུགས་འབྱུང་གི །དགེ་བ་བཅུ་དྲུག་ཤར་བའོ། །མས་བསྟན་དགའ་བ་དང་པོ་དང་། །མཐོང་བའི་ལམ་མཆོག་ས་དང་པོ། །རབ་ཏུ་དགའ་བ་གཅིག་ཆར་འཆར། །དེས་ན་ཁམས་འདུས་དང་པོ་གཉིས། །སྐབས་སུ་སྦྱོར་ལམ་དྲོད་རྟོགས་པ། །སྐྱེ་མེད་འདུས་པ་ཐ་མ་ཡི། །སྐབས་སུ་དྲོད་བཞི་སྐྱེ་བའི་ཚུལ། །སྦྱར་འདི་པདྨ་ཅན་རྟེན་ལ། །བརྟེན་ནས་ཡང་དག་
སྔགས་ལམ་ལ་སྦྱར་བའི་ སྤོང་བཞི་ཡི། །ཚོགས་ལམ་ཆེན་པོ་ལ་བརྟེན་ནས། ། ~128~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དྲོད་རྩེ་བཟོད་མཆོག་ཁྱད་པར་བའི། །རྟོགས་པ་སྐྱེ་ཚུལ་བྱེ་བྲག་པ། །སྦྱར་བ་ཡིན་གྱི་རྩེ་བཟོད་མཆོག །འདུས་
པ་ཐ་མའི་སྐབས་མ་གཏོགས། །དེ་ཡན་སྐྱེ་བར་མ་བཤད་པས། །རྣམ་དཔྱོད་འདབ་མར་ཆགས་པ་གཅེས། །རྡོ་རྗེ་ལུས་
འདིར་ཐམས་ཅད་མཁྱེན་པ་ཀླུ་སྒྲུབ་རྒྱ་མཚོས་ལམ་ལྔ་ལྟར་གྱི་བགྲོད་པའི་སྐབས། འདིར་ནང་གི་ལུས་ཀྱི་གནད་ལ་བརྟེན་ནས་
ཚོགས་སྦྱོར་མཐོང་སྤང་དང་བསྒོམ་སྤང་གི་རྣམ་གཞག་གསུངས་པ་གསུང་ངག་རིན་པོ་ཆེའི་སྐབས་འཕགས་པ་རིན་པོ་ཆེའི་ཚོགས་སྦྱོར་
མངོན་རྟོགས་ལྟར་བཀྲལ་ཞིང་དེར་རྡོ་རྗེ་ལུས་ཀྱི་འཁོར་ལོའི་གནས་ལ་ས་བགྲོད་པ་སྤང་བྱ་རྣམ་རྟོག་སྤང་ཚུལ་ལ་རྟེན་འབྲེལ་འགག་
ལུགས་ཕྱི་ནང་དེ་ཁོ་ན་ཉིད་ཀྱི་རྟགས་འཆར་ཚུལ་རྣམས་གསུང་པ་ལྟར་ཞིབ་ཏུ་བཀྲལ་ནས་བྲིས་སོ། ། ལ་འཁོར་ལོ་དྲུག །གནས་
པའི་འཁོར་ལོ་རེ་རེ་ལ། །ས་ནི་གཉིས་གཉིས་བགྲོད་པ་ཡི། །སྤང་བྱ་སྒོམ་སྤང་རྣམ་རྟོག་ནི། །ཆེ་འབྲིང་ཆུང་
གསུམ་བཅུ་གཉིས་སྤང་། །རྒ་ཤི་ལ་སོགས་རྟེན་འབྲེལ་ནི། །བཅུ་གཉིས་ལུགས་ལྡོག་ཏུ་འགག་ནས། །ཕྱི་ནང་དེ་ཁོ་ཉིད་ཀྱི་རྟེན། །གསུམ་གསུམ་འཆར་བ་འདི་ལྟ་སྟེ། །གསང་གནས་བདེ་སྐྱོང་འཁོར་ལོ་ཡི། །རྩ་མདུད་བཞི་ལས་དང་པོ་གྲོལ། །དང་པོའི་ས་ཐོབ་ཕྱི་ཡི་ཡུལ། །པུལླཱི་ར་མ་ཛ་ལནྡྷ། །ཨཽ་ཌི་ཡ་ན་ཨརྦུ་བཞི། །དབུ་མར་གྲོང་སྟོང་སྒོམ་སྤང་ནི། །རྣམ་རྟོག་ཆེ་འབྲིང་ཆུང་ཆུང་ངུ་། །བཞི་ལས་གསུམ་གསུམ་ཕྱེ་བ་ཡི། །ཆེན་པོ་འགག་ཅིང་ཕྱི་རྟགས་ནི༑ ༑གསང་གནས་འཁོར་ཕྱེད་ཐིག་ལེས་གང་། །ནང་རྟགས་ཕྱི་ནང་རླུང་སོར་རེ། །འཕོ་གཅིག་ལས་རླུང་སྟོང་དང་ནི། །བརྒྱད་བརྒྱ་པ་འགག་དེ་ཁོ་ཉིད། །རྟགས་ནི་སེམས་ལ་ཤར་ཏེ་རྩ། །འཁོར་ལོ་བཞི་དང་གཙོ་མོ་གསུམ། །མངོན་མཐོང་བྱང་ཆུབ་ཡན་ལག་བདུན། །དེ་ནས་གསང་གནས་རྩ་མདུད་ནི། །ཕྱི་མ་བཞི་གྲོལ་ས་གཉིས་ཐོབ། །
འདི་ནས་བཟུང་སྟེ་བཅུ་གཉིས་བར། །སྒོམ་པའི་ལམ་གྱིས་བསྡུས་པར་བཞེད། །ཕྱི་ཡུལ་གོ་དཱ་ཝ་རི་
དང་། །རསྨི་ཤྭ་ར་དེ་ཝཱི་ཀོ། །ཊ་དང་མ་ལ་ཡ་བཞིའི་གྲོགས། །དབུ་མར་སྟོང་ཤིང་སྒོམ་སྤང་གི། །རྣམ་རྟོག་ཆེན་པོར་གསུམ་ཕྱེ་བའི། །གཉིས་པ་འགག་ནས་ཕྱི་ཡི་རྟགས། །གསང་གནས་ཧྲིལ་པོ་ཁམས་དྭངས་མས། །གང་ཞིང་བརྟེན་ནས་ནང་གི་རྟགས། །རླུང་ནི་ཕྱི་ནང་སོར་རེ་རེ། །འགག་བས་ལས་རླུང་སྟོང་བརྒྱད་བརྒྱ། །འགག་ཅིང་དེ་བཞིན་ལྟེ་བ་ཡི། །འཁོར་ལོའི་རྩ་མདུད་དྲུག་ནས་ནི། །དང་པོ་གསུམ་གྲོལ་ས་གསུམ་ཐོབ། །ཕྱི་ཡུལ་ཀ་མ་རུ་པ་དང་། །ཨོ་ཏྲེའི་གྲོང་ནི་དབུ་མར་སྟོང་། །སྒོམ་སྤང་རྣམ་རྟོག་ཆེན་པོ་ལས། །གསུམ་དུ་ཕྱེ་བའི་གསུམ་པ་འགག །ཕྱི་རྟགས་ལྟེ་བའི་འཁོར་ལོའི་ཕྱེད། །ཁམས་ཀྱི་དྭངས་མས་གང་ཞིང་བརྟན། །ནང་རྟགས་ཕྱི་དང་ནང་གི་རླུང་། །སོར་རེ་འགག་པས་ལས་ཀྱི་རླུང་། །སྟོང་དང་བརྒྱད་བརྒྱད་དབུ་མར་ཐིམ། །ལྟེ་བའི་རྩ་མདུད་ཕྱི་མ་གསུམ། །གྲོལ་བས་ས་ནི་བཞི་པ་ཐོབ། །ཕྱི་ཡུལ་དྲི་ཤ་ཀོ་ནེ་དང་། །ཀོ་པ་ལའི་གྲོང་དབུ་མར་སྟོང་། །སྒོམ་སྤང་~129~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
རྣམ་རྟོག་འབྲིང་ལ་གསུམ། །ཕྱེ་བའི་དང་པོ་འགག་ནས་ཕྱིའི། །རྟགས་ནི་ལྟེ་བའི་འཁོར་ལོ་ནི། །ཧྲིལ་པོ་ཁམས་
ཀྱི་དྭངས་མས་གང་། །བརྟན་ཞིང་ནང་རྟགས་ཕྱི་ནང་དྲུག །སོར་རེ་འགག་པས་ལས་རླུང་ནི། །སྟོང་དང་བརྒྱད་བརྒྱད་དབུ་མར་ཐིམ། །དེ་བཞིན་སྙིང་ཁའི་འཁོར་ལོ་ཡི། །རྩ་མདུད་དྲུག་ལས་དང་པོ་གསུམ། །གྲོལ་བས་ས་ནི་ལྔ་པ་ཐོབ། །
ཕྱི་ཡུལ་ཀ་ལིངྐ་དང་ནི། །ལམ་བྷ་གཉིས་གྲོང་དབུ་མར་སྟོང་། །བསྒོམ་སྤང་རྣམ་རྟོག་འབྲིང་ལ་གསུམ། །
ཕྱེ་བའི་གཉིས་པ་འགག་ནས་ཕྱིའི། །རྟགས་ནི་སྙིང་ཁའི་འཁོར་ལོའི་ཕྱེད། །ཁམས་ཀྱི་དྭངས་མས་གང་ཞིང་བརྟན། །ནང་རྟགས་ཕྱི་ནང་རླུང་སོར་རེ། །འགག་པས་ལས་རླུང་སྟོང་བརྒྱད་བརྒྱ། །དབུ་མར་ཐིམ་ཞིང་སྙིང་ཁ་ཡི༑ ༑རྩ་མདུད་ཕྱི་མ་གསུམ་གྲོལ་བས། །དྲུག་པའི་ས་ཐོབ་ཕྱི་ཡི་ཡུལ། །ཀཉྩི་ཀ་དང་ཧི་མ་ལའི། །གྲོང་ནི་དབུ་མར་སྟོང་ནས་ནི། །སྒོམ་སྤང་རྣམ་རྟོག་འབྲིང་ལ་གསུམ། །ཕྱི་བའི་གསུམ་པ་འགག་ནས་ཕྱིའི། །རྟགས་ནི་སྙིང་ཁའི་འཁོར་ལོ་ནི། །ཧྲིལ་པོ་ཁམས་ཀྱི་དྭངས་མ་ཡིས། །གང་ཞིང་བརྟན་ནས་ནང་གི་རྟགས། །ལས་རླུང་སྟོང་དང་བརྒྱད་བརྒྱ་པ། །དབུ་མར་ཐིམ་ཞིང་བུམ་དབང་གི། །ས་དྲུག་རིང་ལ་དེ་ཁོ་ནའི། །སེམས་ཀྱི་རྟགས་ནི་སྤྲུལ་སྐུ་ཡི། །ཞིང་ཁམས་སྟོང་བསྐུལ་བ་ནས་བཟུང་། །རིམ་པར་དེ་ཚེ་སྤྲུལ་སྐུ་ཡི། །ཞིང་ཁམས་བྱེ་བ་ཕྲག་བདུན་བསྐུལ། །ནུས་ཤིང་ཡོན་ཏན་སོགས་འཕེལ་བ། །རྣམ་རྟོག་འགྲོ་ལྡོག་འགག་ནས་ཕྱིའི། །ལྟེ་སྙིང་ཐིག་ལེ་བརྟན་པ་ཡིས། །ལོངས་སྐུ་འགའ་མཐོང་གྲུབ་མཐའ་ནི། །བཞི་ལས་འཁོར་འདས་དབྱེར་མེད་ཐོབ། །དེ་ནས་མགྲིན་པའི་འཁོར་ལོ་ཡི། །རྩ་མདུད་དྲུག་ལས་དང་པོ་གསུམ། །གྲོལ་བ་ཡིས་ནི་ས་བདུན་ཐོབ། །ཕྱི་ཡུལ་པྲེ་ཏ་པཱུ་རི་དང་། །གྲི་ཧ་ད་ཝའི་གྲོང་གཉིས་སྟོང་། །བསྒོམ་སྤང་རྣམ་རྟོག་ཆུང་བ་ལ། གསུམ་དུ་ཕྱེ་བའི་དང་པོ་འགག །ཕྱི་རྟགས་མགྲིན་པའི་འཁོར་ལོའི་ཕྱེད། །ཁམས་ཀྱི་དྭངས་མས་གང་ཞིང་བརྟན། །ནང་རྟགས་རླུང་ནི་ཕྱི་དང་ནང་། ། སེར་རེ་འགག་པས་ལས་ཀྱི་རླུང་། །སྟོང་དང་བརྒྱད་བརྒྱ་དབུ་མར་ཐིམ། །དེ་བཞིན་མགྲིན་པའི་རྩ་མདུད་ནི། ། ཕྱི་མ་གསུམ་གྲོལ་ས་བརྒྱད་ཐོབ། །ཕྱི་ཡུལ་ནི་སཽ་རཥྛ། །སུ་ཝར་ན་གཉིས་ཀྱིས་གྲོང་སྟོང་། །སྒོམ་སྤང་རྣམ་རྟོག་ཆུང་བ་ལ། །གསུམ་དུ་ཕྱེ་བའི་གཉིས་པ་འགག །ཕྱི་རྟགས་མགྲིན་པའི་འཁོར་ལོ་ནི། །ཁམས་ཀྱི་དྭངས་མས་ཧྲིལ་གང་བརྟན། །ནང་རྟགས་ཕྱི་ནང་རླུང་སོར་རེ། །འགག་པས་ལས་རླུང་སྟོང་བརྒྱད་བརྒྱ། །དབུ་མར་ཐིམ་ཞིང་སྨིན་མཚམས་ཀྱི། །རྩ་མདུད་དྲུག་ལས་དང་པོ་གསུམ། །གྲོལ་བས་ས་ནི་དགུ་པ་ཐོབ། །ཕྱི་ཡུལ་ན་ག་ར་དང་ནི། །སིན་དྷུའི་གྲོང་སྟོང་སྒོམ་སྤང་ནི། །རྣམ་རྟོག་ཆུང་བའི་གསུམ་པ་འགག །ཕྱི་རྟགས་སྨིན་མཚམས་འཁོར་ལོའི་ཕྱེད། །ཁམས་ཀྱིས་དྭངས་མས་གང་ཞིང་བརྟན། །ནང་རྟགས་རླུང་ནི་ཕྱི་ནང་གི། །སོར་རེ་འགག་~130~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པས་ལས་ཀྱི་རླུང་། །སྟོང་དང་བརྒྱད་བརྒྱ་དབུ་མར་ཐིམ། །སྨིན་མཚམས་མདུད་པ་ཕྱི་མ་གསུམ། །གྲོལ་བས་
ས་ནི་བཅུ་པ་ཐོབ། ཕྱི་ཡུལ་མ་རུ་ཀུ་ལུ་ཏ། །གཉིས་ཀྱི་གྲོང་སྟོང་བསྒོམ་སྤང་གི །རྣམ་རྟོག་ཆུང་ངུའི་ཆུང་ངུ་ལ། ། གསུམ་དུ་ཕྱེ་པའི་དང་པོ་འགག །
སྨིན་མཚམས་འཁོར་ལོ་ཧྲིལ་པོ་ནི། །ཁམས་ཀྱི་དྭངས་མས་གང་ཞིང་བརྟན། །ནང་རྟགས་ཕྱི་ནང་རླུང་
སོར་རེ། །འགག་པས་ལས་རླུང་སྟོང་བརྒྱད་བརྒྱ། །དབུ་མར་ཐིམ་ཞིང་གསང་དབང་གི །དེ་ཁོ་ཉིད་རྟགས་སེམས་ལ་འཆར། །དབང་པོ་ལྔ་དང་དྭངས་མ་ལྔའི། །རླུང་ལ་མངའ་བརྙེས་ནུས་པ་ལྔ། །ལྟ་སྟངས་ལྔ་ལ་ཐོགས་པ་མེད། །བྷ་གའི་དལ་དུ་རིགས་དྲུག་གི །ས་བོན་མཐོང་ཞིང་སེམས་ཅན་རྣམས། །སྐད་དུ་ཆོས་སྟོན་ཆོས་སྤྱི་རང་། །མཚན་ཉིད་ཐོགས་མེད་ལྟེ་བ་ཡི། །ཡི་གེ་བརྒྱད་དང་དབྱངས་གསལ་མཐོང་། །མདོ་སྡེའི་ཆོས་ཀུན་ཇི་བཞིན་ཤེས། །བདུད་རྩི་ལྔ་དང་རོ་དྲུག་ལ། །ལོངས་སྤྱོད་ཚངས་པའི་དབྱངས་འགྱུར་བ། །ཨཱ་ནི་ཡིག་འབྲུ་ཅེས་སོགས་དོན། །ལོངས་སྐུའི་ཞིང་ཁམས་དུང་ཕྱུར་ཕྲག །བདུན་ནས་རིམ་པར་ལོངས་སྐུའི་ཞིང་། །ཐེར་འབུམ་ཆེན་པོ་ཕྲག་བདུན་བསྒུལ། །གྲུབ་མཐའ་བཞི་ལས་མ་འདྲེས་པ། །ཡོངས་སུ་རྫོགས་པའི་གྲུབ་མཐའ་སྙོགས། ། དེ་ནས་སྤྱི་བོ་བདེ་ཆེན་གྱི། །འཁོར་ལོའི་རྩ་མདུད་བཞི་ལས་ནི། །དང་པོ་གསུམ་གྲོལ་ས་བཅུ་གཅིག །ཐོབ་ཅིང་ཕྱི་ཡུལ་ལས་ཀྱི་གྲོང་། །ཧ་རི་ཀེ་ལ་ཞེས་པ་དང་། །ལཉྩ་རྒྱ་མཚོའི་ནང་སྐྱེས་པ། །བིནྡྷ་བཞིའི་གྲོང་དབུ་མར་སྟོང་། ། བསྒོམ་སྤང་རྣམ་རྟོག་ཆུང་ངུ་ལ། །གསུམ་དུ་ཕྱེ་བའི་གཉིས་པ་འགག །
ཕྱི་རྟགས་བདེ་ཆེན་འཁོར་ལོའི་ཕྱེད། །ཁམས་ཀྱི་དྭངས་མས་གང་ཞིང་བརྟན། །ནང་རྟགས་ཕྱི་ནང་རླུང་
སོར་རེ། །འགག་པས་ལས་རླུང་སྟོང་བརྒྱད་བརྒྱ། །དབུ་མར་ཐིམ་ཞིང་སྤྱི་བོ་ཡི། །རྩ་མདུད་ཕྱི་མ་གཅིག་གྲོལ་བས། །བཅུ་གཉིས་ས་ཐོབ་ཕྱི་ཡི་ཡུལ། །གཞོན་ནུའི་གྲོང་ཞེས་བྱ་བ་དང་། །རབ་སོང་དགེ་འདུན་རྒྱ་མཚོའི་འགྲམ། །སྐྱེད་ཚལ་རྭ་བའི་རྫིང་འགྲམ་གྲོང་། །དབུ་མར་སྟོང་ཞིང་བསྒོམ་སྤང་གི །རྣམ་རྟོག་ཆུང་ངུའི་གསུམ་པ་འགག །ཕྱི་རྟགས་སྤྱི་བོའི་འཁོར་ལོ་ནི། །ཧྲིལ་པོ་ཁམས་ཀྱི་དྭངས་མས་གང་། །ནང་རྟགས་ཕྱི་ནང་རླུང་སོར་རེ། ། འགག་པས་ལས་རླུང་སྟོང་བརྒྱད་བརྒྱ། །དབུ་མར་ཐིམ་ཞིང་ཤེར་དབང་གི །ས་གཉིས་ཚེ་ན་དེ་ཁོ་ན། །ཉིད་རྟགས་སེམས་ལ་འཆར་བ་ནི། །སྟོབས་ལྔ་བྱང་ཆུབ་སེམས་ཀྱི་རླུང་། །ལྔ་སྤྱོད་པ་ཡི་དྭངས་མ་ཡི། །དྭངས་མ་རྩ་ཁམས་ནང་གི་ཁམས། །དང་ཞིང་ཐོགས་པ་མེད་པ་ཡིས། །འོད་ཟེར་རྣམ་པ་ཇི་བཞིན་མཐོང་། །སྐུ་གསུམ་དང་ནི་ཡེ་ཤེས་ལྔ། །ཕྱག་རྒྱ་ལྔ་དང་ཧེ་རུ་ཀ །བཅུ་གཅིག་རྣམས་ཏེ་ལྷ་ཡི་ནི། །དེ་ཁོ་ན་ཉིད་ཉི་ཤུ་བཞི། །ཕྱག་རྒྱ་དཀྱིལ་འཁོར་སྔགས་དང་ནི། །དེ་ཁོ་ན་ཉིད་བཞི་ཉམས་སུ། །མྱང་བའི་རྟོགས་པ་དང་ལྡན་ཞིང་། །ཡས་འབབ་~131~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དགའ་བཞིའི་ཡེ་ཤེས་ཀྱི། །དབང་ཐོབ་ཤེར་དབང་ཞེས་བྱ་ཐོབ། །
བདུད་རྩི་ལྔ་པོ་གར་འདུས་མཐོང་། །སངས་རྒྱས་རྣམས་ཀྱི་གཞན་དོན་མཛད། །མཐོང་ཞིང་སྤྲུལ་པ་
བདེ་ཆེན་སུ། །ཐིག་ལེ་འདུ་མཐོང་སངས་རྒྱས་རྣམས། །རང་བཞིན་གནས་ནི་ཟབ་མོ་ལ། །བཞུགས་མཐོང་ལྟེ་
བ་སྤྲུལ་འཁོར་དུ། །བདུད་རྩི་ལྔ་དང་རླུང་ལྔ་འདུ། །མཐོང་ནས་ལོངས་སྐུ་རིགས་ལྔ་སོགས། །ཡུམ་གྱི་བྷ་ག་ན་བཞུགས་ནས། །སྐལ་ལྡན་བྱང་ཆུབ་སེམས་རྣམས་ལ། །གསང་བ་སྒྲོགས་མཐོང་ཕྱག་རྒྱ་མའི། །དྭངས་མ་མཐོང་ནས་མངོན་ཤེས་ལ། །ཐོགས་པ་མེད་ཅིང་རྩ་ཡི་གེ། །རྣམས་སུ་དྭངས་མ་འདྲོངས་ན་ནི། །རྫུ་འཕྲུལ་ལ་ནི་ཐོགས་པ་མེད། །དེ་ཉིད་སླར་ཡང་སྤྲོས་ནས་ནི། །སྔོན་གནས་རྗེས་དྲན་ཆོས་སྐུ་ཡི། །ཞིང་ཁམས་རབ་བཀྲམ་བསྒུལ་བར་ནུས། །གྲུབ་མཐའ་བདེ་སྟོང་རྒྱ་ཆུང་ཐོབ། །དེ་ལྟར་དབུ་མའི་མདུད་པ་ནི། །སུམ་ཅུ་གཉིས་གྲོལ་ཡུལ་ཆེན་ནི། །སོ་གཉིས་བགྲོད་ཅིང་ཕྱི་ཡི་རྟགས། །སྤྱི་བོའི་འཁོར་ལོ་བར་ཁམས་ཀྱི། །དྭངས་མས་གང་བརྟན་ནང་གི་རྟགས། །དེ་དག་རེ་རེར་ཕྱི་ནང་རླུང་། །སོར་རེ་འགག་པས་ལས་རླུང་ནི། །སྟོང་ཕྲག་གཅིག་དང་བརྒྱད་བརྒྱ་རེ། །དབུ་མར་ཐིམ་ཞིང་ས་བཅུ་གཉིས། །རྫོགས་ཤིང་བུམ་གསང་ཤེར་དབང་གི །གྲུབ་མཐའ་གསུམ་ཐོབ་དེ་ནས་ནི། །ནང་གི་སྙིང་དབུས་སྦས་པ་ཡི། །རྩ་ལྔར་རྩ་ཡིག་ནུས་པ་འདུས། །བདུད་རྩི་ཤིན་ཏུ་དྭང་བ་དང་། ། རླུང་ནི་ཤིན་ཏུ་བྱང་བ་དེར། །གནད་དུ་ཟིན་པའི་དབང་གིས་ནི། །ཕྱི་ཡི་སྦས་པའི་ཡུལ་ལྔ་བགྲོད། །
རི་རབ་རྩེ་ཡི་དབུས་ཕྱོགས་བཞི། །ཡང་ན་རང་ཉིད་སངས་རྒྱས་པའི། །གནས་དེ་ཕྱི་ནང་གསང་བ་ཡི། །
རྡོ་རྗེ་གདན་ཞེས་ཡུལ་ལྔ་ཡི། །རྣམ་བཞག་མཛད་ཅིང་ཕྱི་ཡི་རྟགས། །གཙུག་ཏོར་ཕྱེ་ནི་ཁམས་དྭངས་མས། ། གང་བརྟན་ནང་རྟགས་སྲོག་རྩོལ་རླུང་། །ཕྱི་དབྱིབས་ཨཱཿནས་གཙུག་ཏོར་གྱི། །ཕྱེད་ཀྱི་བར་ཞུགས་དེ་ཁོ་ན། ། ཉིད་རྟགས་སེམས་ལ་འཆར་བ་ནི། །འཕགས་ལམ་ཡན་ལག་བརྒྱད་གསལ་བྱ། །རྒྱུ་རྒྱུད་ཀྱཻ་ཡི་རྡོ་རྗེ་ལ། །སྒྲིབ་བྱེད་རྣམ་ཤེས་ཚོགས་བརྒྱད་པོ། །ཡེ་ཤེས་ལྔ་རུ་གནས་གྱུར་ཏོ། །གཟུང་པ་རྣམ་དག་མཚན་མ་བྲལ། །འཛིན་པ་རང་གྲོལ་སྨོན་པ་མེད། །གཟུང་འཛིན་ལས་གྲོལ་བདེ་ཆེན་ཐོབ། །ས་ཆེན་འདི་ནི་དགའ་ཞིང་མགུ །རྣམ་པ་དྲུག་གཡོས་བདུད་གནས་སུ། །སྒྲ་གྲགས་ཕྱག་རྒྱ་མའི་གནས་སུ། །ཁམས་གསུམ་མཐོང་ཞིང་མཁའ་འགྲོ་རྣམས། །རིང་ན་འདུ་ཞིང་ཧ་རི་མ། །ལ་སོགས་དབང་ཕྱུག་བརྒྱད་དོན་འཆར། །བདེ་སྟོང་རྒྱ་ཆེའི་གྲུབ་མཐའ་ཐོབ། །དེའང་བར་གྱི་ས་བརྒྱད་ལ། །ཞིབ་ཏུ་དཔྱད་ན་སྦྱོར་བ་ཡི། །མགོ་ནི་རྩོམ་ལ་མདུད་པ་གཅིག །གྲོལ་ཞིང་དངོས་གཞིར་ལོངས་སྤྱོད་ལ། །མདུད་པ་གཅིག་གྲོལ་རྗེས་ཐིམ་པར། །མདུད་པ་གཅིག་གྲོལ་ཞེས་འབྱུང་ངོ་། །
བྱང་ཕྱོགས་སོ་བདུན་དང་སྦྱར་ཏེ། །ས་ལམ་བགྲོད་པའི་ཚུལ་ལ་ནི། །རྒྱུད་དང་མན་ངག་ལུགས་གཉིས་~132~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱི༑ ༑དང་པོ་རྒྱུད་ཀྱི་ལུགས་ལ་ནི། །རྡོ་རྗེ་ཐེག་པའི་བསྟན་བཅོས་ལས། །སྦྱོར་ལུགས་ལྔ་སྟེ་རྒྱུ་རྒྱུད་ཀྱི། །སྦྱོང་
བཞི་རྩ་སོགས་ལ་སྦྱོར་དང་། །ལམ་གྱི་བསྐྱེད་རིམ་ལྷ་རྟེན་དང་། །བརྟེན་པ་ལ་ནི་སྦྱོར་བ་དང་། །སོ་སོའི་སྐྱེ་བོའི་ལམ་ཞུགས་ནས། །བཟུང་སྟེ་ལམ་ལྔ་སོ་སོར་སྦྱར། །བདེན་པ་མཐོང་བ་ནས་བཟུང་སྟེ། །སངས་རྒྱས་མངོན་བྱས་བར་སྦྱོར་དང་། །སངས་རྒྱ་ཁོ་ནའི་གཟུགས་སྐུའི་ལྷར། །སྦྱོར་བ་ལྔ་ལས་མཐོང་ལམ་ཡན། །སྦྱར་འདིའི་ལྔ་ཀ་ཤེས་ནུས་གསུངས། །དེ་ལྟར་མཐོང་ལམ་ཡན་ཆོད་ལ། །སྦྱོར་བའི་ལུགས་ནི་འདི་ལྟ་སྟེ། །དྲན་པ་ཉེ་བར་བཞག་པ་བཞིའི། །དང་པོའི་ས་བགྲོད་ཡང་དག་པ། །སྤང་བཞིའི་ས་ནི་གཉིས་པ་བགྲོད། །གསུམ་ནས་བཅུའི་བར་ས་བརྒྱད་ལ། །བྱང་ཕྱོགས་གཉིས་གཉིས་འགྲོ་དགོས་པས། །རྫུ་འཕྲུལ་ཟུང་བཞིའི་ས་གསུམ་བཞི། ། དབང་པོ་ལྔ་དང་སྟོབས་ལྔ་ཡི། །ས་ནི་ལྔ་དྲུག་བདུན་བརྒྱད་དགུ། །བྱང་ཆུབ་ཡན་ལག་བདུན་གྱི་ནི། །དང་པོ་གཉིས་ཀྱིས་ས་བཅུ་བགྲོད། །དེ་ནས་བཞི་ཡིས་བཅུ་གཅིག་བགྲོད། །དེ་ནས་གཅིག་དང་འཕགས་ལམ་གྱི། ། ཡན་ལག་བརྒྱད་ཀྱི་དང་པོ་གསུམ། །དེ་ཡིས་ས་ནི་བཅུ་གཉིས་བགྲོད། །ལྷག་མ་གསུམ་གྱིས་ས་བཅུ་གསུམ། ། བགྲོད་འདི་རྡོ་རྗེ་བདག་མེད་མའི། །བསྟོད་པ་རྩ་འགྲེལ་དགོངས་པའོ། །
དེ་ནས་མན་ངག་ལུགས་ལ་ནི། །བྱང་ཕྱོགས་སོ་བདུན་ཚོགས་ལམ་ནས། །བཅུ་གསུམ་འོག་མ་མན་
ཆད་སྦྱར། །སྣང་བ་དགྲ་ལངས་གཉེན་པོ་ནི། ། འབྱུང་བཞིའི་རླུང་ལ་རྫུ་འཕྲུལ་གྱི། །རྐང་པ་བཞིས་མཚོན་སྣང་བ་ནི། །དགྲ་ལངས་འཕྲང་བསྒྲལ་ཁམས་འདུས་པ། །དང་པོའི་ལམ་ཆོད་དེ་ནས་ནི། །སྟོང་པ་དགྲར་ལངས་ཀྱི་གཉེན་པོ། །ལྷ་བསྒོམ་ཡེ་ཤེས་སེམས་དཔའ་བཅུག །སྙིང་པོ་བཟླ་ཞིང་ལྷ་དེ་ཡི། །རྒྱན་དྲུག་དགོས་པ་བསམ་པ་བཞིའི། །དྲན་པ་ཉེ་བར་བཞག་བཞི་མཚོན། །སྟོང་པ་དགྲར་ལངས་འཕྲང་ལས་སྒྲོལ། །ཁམས་འདུས་བར་མའི་ལམ་ཆོད་དེ། །དེ་ནས་བདེ་བས་བརྒྱལ་བ་ཡི། །གཉེན་པོར་ཡང་དག་སྤོང་བ་བཞི། །བསྒོམ་སྟེ་དེ་ཡང་རོ་རྐྱང་གི། །མས་སྣ་དབུ་མའི་མས་སྣར་ཆུད། །ལུས་ལ་རྩ་ཡི་རྟེན་འབྲེལ་དང་། །རྐྱང་མའི་མས་སྣ་ན་ཡོད་པའི། ། ཡི་གེ་བཞི་པ་སྙིང་པོའི་ཨ། །དབུ་མའི་མས་སྣར་རུ་སླེབས་པས། །དབུ་མའི་ཆ་ཤས་ཀྱི་ཡི་གེ །བཞི་པ་ཕྱི་དབྱིབས་ཨ་གྱེན་ལ། །བསྐྱོད་པས་རྩ་ཡིག་གི་རྟེན་འབྲེལ། །དེ་ལས་འབྱུང་བཞིའི་རླུང་ལྔ་པོ། །དབུ་མའི་མས་སྣར་ཆུད་པ་ཡི། །རླུང་གི་རྟེན་འབྲེལ་དེ་ལས་རྩ། །གཡས་དང་གཡོན་གྱི་ལས་རླུང་གི། །རྒྱུ་བའི་སྒོ་ནི་ཐིག་ལེས་བཀག །ཁམས་ཀྱི་བདུད་རྩི་རྟེན་འབྲེལ་ཏེ། །དེ་བཞིའི་གཟུང་འཛིན་རྣམ་རྟོག་སྤངས། །
ཡང་དག་སྤང་བ་བཞི་མཚུངས་ཞིང་། །བྱིང་བ་ཆེན་པོའི་འཕྲང་ལས་བསྒྲལ། །ཁམས་འདུས་ཐ་མའི་
ལམ་ཆོད་པས། །འཇིག་རྟེན་པ་ཡི་ལམ་མན་ཆད། །བྱང་ཕྱོགས་བཅུ་གཉིས་ཀྱིས་བགྲོད་དོ། །ཡང་དག་སྤོང་~133~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བཞི་ཚོགས་ལམ་ནི། །ཆེན་པོ་ཡིན་ཞིང་ངེས་འབྱེད་བཞིས། །རྟོགས་པ་འཆར་ཚུལ་ལམ་གྱི་སྐབས། །གོང་དུ་
བཤད་བཞིན་ཤེས་པར་བྱ། །དེ་ནས་བྱང་ཆུབ་ཕྱོགས་ཀྱི་ཆོས། །ཉི་ཤུ་རྩ་ལྔས་འདས་པའི་ལམ། །ས་ནི་ཕྱེད་དང་བཅུ་གསུམ་བགྲོད། །རྩ་ནི་འཁོར་ལོ་བཞི་ཡི་དབྱིབས། །ཨེ་ཝཾ་མ་ཡའི་རྣམ་པ་བཞི། །རྩ་ཡི་གཙོ་མོ་རོ་རྐྱང་དབུ། །གསུམ་མཐོང་བྱང་ཆུབ་ཡན་ལག་བདུན། །བུམ་པའི་དབང་གི་ས་དྲུག་བགྲོད། །འབྱུང་བཞིའི་རླུང་ལ་དབང་ཐོབ་པས། །དབང་པོ་ལྔ་སྟེ་གསང་དབང་གི །ས་བཞི་བགྲོད་ཅིང་འབྱུང་ལྔའི་རླུང་། །སྟོབས་སུ་གྱུར་པ་སྟོབས་ལྔ་སྟེ། །ཤེར་དབང་ས་གཉིས་ཡེ་ཤེས་ལྔ། །གནས་འགྱུར་པ་ལ་མངོན་ཕྱོགས་པའི། །བརྟེན་པ་རྣམ་ཤེས་ཚོགས་བརྒྱད་ནི། །འཕགས་པའི་ལམ་སྟེ་སངས་རྒྱས་པའི། །ཡན་ལག་རྒྱུ་ཡིན་འཕགས་ལམ་བརྒྱད། །བཞི་པའི་དབང་གིས་ས་ཕྱེད་བགྲོད། །བཅུ་གསུམ་འོག་མར་སླེབས་ཕྱིར་རོ། །
བཅུ་གསུམ་པ་ལ་ཆ་གཉིས་སུ། །བྱེད་པའི་འོག་མ་འབྲས་དུས་ཀྱི། །དབང་དང་མཐའ་རུ་ཕྱིན་པའི་ལམ། །
འགྲོས་བཞི་ཐིམ་ཕྱེད་དབང་ཡིན་ལ། །ཉམས་ལེན་གཙོ་བོ་ཉེ་རྒྱུ་ཡི། །ཉམས་ལེན་ཡིན་ཏེ་སྐད་ཅིག་མ། །བདུན་དང་གསུམ་དང་གཉིས་སུ་བཤད། །བདུན་ནི་ཐབས་རྒྱུད་དག་པ་ལ། །སྐད་ཅིག་གསུམ་དང་ཤེས་རབ་རྒྱུད། ། དག་ལ་གསུམ་དང་ཐབས་ཤེས་ནི། །སོ་སོ་དག་ལ་སྐད་ཅིག་གཅིག །གསུམ་དུ་བྱེད་ན་ཐབས་ཤེས་ཀྱི། །རྒྱུད་ལ་སྐད་ཅིག་རེ་རེ་དང་། །སོ་སོར་དག་ལ་སྐད་ཅིག་གོ །གཉིས་སུ་བྱེད་ན་ཐབས་ཤེས་གཉིས། །རྒྱུད་དག་སྐད་ཅིག་གཅིག་དུ་བསྒྲངས། །སོ་སོར་དག་ལའང་སྐད་ཅིག་གཅིག །དེ་ལྟར་སྐད་ཅིག་ས་གཉིས་སུ། །ཕྱེ་བའི་སྐད་ཅིག་དང་པོ་དེ། །བར་ཆད་མེད་དུས་སྲོད་ལ་ནི། །བདུད་བཏུལ་ཆོ་འཕྲུལ་བསྟན་པའི་དུས། །འབྲས་བུ་གཉིས་ཀྱི་དུས་ཞེས་དང་། །སྐད་ཅིག་གཉིས་པ་རྣམ་གྲོལ་གྱི། །དུས་དང་ཐོ་རངས་མངོན་པར་ནི། །བྱང་ཆུབ་དུས་དང་ཐམས་ཅད་མཁྱེན། །ཆུང་ངུའི་དུས་དང་འབྲས་གཅིག་གི །དུས་ཞེས་མིང་གི་རྣམ་གྲངས་བསྟན། །བཅུ་གསུམ་ཕྱེད་འདི་སངས་རྒྱས་ནི། །མཚན་ཉིད་པ་མིན་ཕར་ཕྱིན་དང་། །སྒོ་བསྟུན་མཐར་ཕྱིན་ལམ་ཞེས་འདོགས། །བླ་མེད་ཐེག་པའི་ཁྱད་ཆོས་ནི། །འདི་ཡང་ལམ་གྱི་སྐབས་བཞག་ཅིང་། །བཅུ་གསུམ་ཕྱེད་ནི་གོང་མ་ཞེས། །ཉེ་རྒྱུ་སྐད་ཅིག་མ་གཉིས་པའི། །བྱེད་ལས་སྲོག་རྩོལ་རླུང་དབུ་མར། །འགག་ཞིང་གཙུག་ཏོར་ཧྲིལ་པོར་འཕགས། ། འགྲོས་བཞི་རྫོགས་པར་ཐིམ་ཚར་དང་། །འབྲས་བུ་སྐུ་ལྔ་མངོན་གྱུར་ལ། །རྫོགས་པའི་སངས་རྒྱས་མཚན་ཉིད་པ༑ ༑འབྲས་བུ་མངོན་གྱུར་འདི་ཉིད་དོ། །ཉེ་རྒྱུ་ཙམ་ལའང་སོ་སྐྱེ་ཡི། །རྡོ་རྗེ་རྦ་རླབས་ལམ་ཙམ་ཞིག །ཉམས་ལེན་བཤད་ཅིང་ས་བརྒྱད་ནི། །ཉེ་རྒྱུའི་ཉམས་ལེན་བྱ་བར་བཤད། །དེས་ན་ཉེ་རྒྱུའི་དབྱེ་བ་དང་། །ལམ་དང་འབྲས་བུའི་རྣམ་གཞག་གི། །མ་འཁྲུལ་འདི་བཞིན་ཤེས་པར་བྱ། །བདག་མེད་མཁའ་འགྲོའི་ཞལ་གྱི་ལུང་། ། ~134~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྣལ་འབྱོར་དབང་ཕྱུག་མན་ངག་གོ། །
དེ་ནས་ས་ལམ་འཇུག་ལྡོག་ལ། །ཕར་ཕྱིན་ཐེག་པས་འཇིག་རྟེན་པའི། །ལམ་ནི་ཕར་ཆེར་བགྲོད་དེ་
ནས། །རྡོ་རྗེ་ཐེག་པ་ལ་ཞུགས་ཏེ། །ས་ནི་དང་པོ་མན་ཆད་བགྲོད། །ཡང་ནི་དང་པོའི་ས་མན་ཆད། །ཕར་ཕྱིན་
གྱིས་བགྲོད་གཉིས་པ་ནས། །ཡན་ཆད་རྡོ་རྗེ་ཐེག་པས་བགྲོད། །ཡང་ནི་ས་དྲུག་མན་ཆད་དེ། །ཕར་ཕྱིན་གྱིས་བགྲོད་དེ་ནས་ནི། །རྡོ་རྗེ་ཐེག་པའི་ལམ་དང་ནི། །རོ་གཅིག་གྱུར་ཏེ་ཡན་ཆད་བགྲོད། །ཡང་ན་ས་བཅུ་པ་མན་ཆད། །ཕར་ཕྱིན་གྱིས་བགྲོད་དེ་ནས་ནི། །རྡོ་རྗེ་ཐེག་པ་ལ་ཞུགས་ནས། །བཅུ་གཅིག་བཅུ་གཉིས་བཅུ་གསུམ་ཕྱེད། །བཅུ་གསུམ་ཕྱེད་ནི་གོང་མ་བགྲོད། །རྡོ་རྗེ་འཛིན་པ་མངོན་དུ་བྱེད། །ཡོངས་རྫོགས་བསྟན་པའི་བདག་པོ་མཆོག །བླ་མ་ས་སྐྱ་པ་ཆེན་པོས། །ལམ་གྱི་འཇུག་ལྡོག་ཡི་གེར་གསུངས། །དེས་ན་ཕར་ཕྱིན་རང་རྐང་ལས། ། ས་བཅུ་མན་ཆོད་བགྲོད་པ་ཡོད། །བཅུ་གཅིག་ཡན་ཏུ་བགྲོད་པ་མེད། །སློབ་ལམ་བཅུ་གཅིག་ས་སོགས་ནི། ། ཕར་ཕྱིན་ཐེག་པར་སྦས་ཕྱིར་རོ། །
ཕར་ཕྱིན་རང་རྐང་ས་བཅུ་པ། །འདོད་པའི་བྱང་སེམས་དེའི་རྩ་མདུད། །གྲོལ་དང་མ་གྲོལ་ཞེས་དོགས་
ནི༑ ༑སྐྱོན་མེད་ཕར་ཕྱིན་གཞུང་ལས་ནི། །རྩ་མདུད་གྲོལ་བར་མ་བཤད་ཀྱང་། །ས་བཅུ་ཐོབ་པའི་འགལ་རྐྱེན་རྣམས། །ཞི་ནས་ཐོབ་བྱའི་ཡོན་ཏན་ཐོབ། །རྟོགས་བྱའི་གནས་ལུགས་རྣམ་རྟོགས་པས། །རྩ་མདུད་གྲོལ་དང་གནད་གཅིག་གྱུར། །རྩ་མདུད་གྲོལ་བར་ཁོ་ནར་ཡང་། །མ་ངེས་སྤངས་རྟོགས་ཀྱི་གནད་དེ། །ལམ་ཟབ་བླ་མའི་བྱིན་རླབས་ཀྱིས། །རྩ་མདུད་གྲོལ་སྲིད་སྤངས་རྟོགས་ཀྱི། །ཡོན་ཏན་མཆོག་ནི་རྒྱུད་ལ་སྐྱེས། །ཡང་ནི་ས་བཅུ་མན་བགྲོད་པའི། །བྱང་སེམས་སྔགས་ལ་འཇུག་པའི་ཚེ། །ཕྱི་ནང་ཡུལ་ཆེན་ཉེར་བཞི་པོ། །བགྲོད་དང་མ་བགྲོད་ཞེས་པ་དང་། །དེ་ཉིད་དགའ་བ་བཅུ་དྲུག་ལས། །དགའ་བ་བཅུ་གཉིས་ཐོབ་མ་ཐོབ། །ཟེར་བ་དགོས་པ་མི་འཚལ་ཏེ། །ས་བཅུ་བགྲོད་པའི་ཕར་ཕྱིན་པ། །སྤྱི་བོ་སོགས་ཀྱི་ཁམས་རྣམས་ནི། །དབུ་མར་ཟིན་ན་ཡུལ་ཉེར་བཞི། །ཐ་སྙད་ཙམ་དུ་མ་བགྲོད་ཀྱང་། །སྤངས་རྟོགས་མཚུངས་པས་དོན་གྱིས་བགྲོད། །གནས་དང་ཉེར་གནས་སོགས་ཀྱང་ནི། །ཐ་སྙད་མ་ཐོབ་ཀྱང་དེ་དོན། །སྤང་རྟོགས་ན་མཉམ་གྱུར་པའོ། །
དེ་བཞིན་ལས་བརྟེན་ལྷན་སྐྱེས་སོགས། །དེའང་གནད་དོན་ན་མཉམ་སྟེ། །དང་པོ་རབ་དགའི་ས་ཐོབ་
ཚེ༑ ༑གསང་གནས་འཁོར་ལོ་དང་མས་བརྟན། །ཟག་མེད་དགའ་བདེ་ཐོབ་ཕྱིར་རོ། །ཡང་ནི་ཕར་ཕྱིན་ས་བཅུ་པའི། །བྱང་སེམས་སྔགས་ལ་འཇུག་པའི་ཚེ། །དེ་མ་ཐག་ཏུ་ས་བཅུ་གཅིག །ཐོས་པ་ཡིན་ནམ་སྨིན་བྱེད་དབང་། ། དགོས་སམ་ལམ་དང་འབྲས་དབང་ལ། །ཞུགས་པས་ཆོག་པ་ཡིན་ཟེར་ན། །རྒྱུ་ཡི་སྨིན་བྱེད་མ་ཐོབ་བར། ། ~135~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལམ་དབང་འབྲས་དབང་ཐོབ་པ་མེད། །གལ་ཏེ་སྨིན་བྱེད་དབང་ནས་བརྩམས། །འཇུག་ན་དེ་ཡི་དངོས་སྟ་
གཉིས། །དགོས་སམ་དངོས་གཞི་ནུས་ཞུགས་ཆོག །སྟ་གོན་ཐོབ་མ་ཐག་པ་རུ། །བཅུ་གཅིག་པ་ནི་ཐོབ་མི་སྲིད། ། དངོས་གཞི་ལའང་ཕྱི་འཇུག་དང་། །ནང་འཇུག་དགོས་སམ་བུམ་དབང་གི །ཆུ་དབང་སོགས་ནས་ཞུགས་པས་ཆོག །དབང་གི་མ་སྨིན་ལམ་དང་པོ། །འཇུག་པ་ཞུས་མ་ཐག་པ་དང་། །དེ་བཞིན་སློབ་མའི་དབང་ཐོབ་འཕྲལ། ། བུམ་དབང་ཐོབ་མ་ཐག་སོགས་ལ། །བཅུ་གཅིག་ས་ཐོབ་མི་སྲིད་ཅིང་། །དེ་ཐོབ་པ་ལ་བླ་མེད་ཀྱི། །དབང་བཞི་ཐོབ་དགོས་གལ་ཏེ་དེ། །དབང་བཞི་བཅུ་གཅིག་པ་སོགས་ནི། །ཅིག་ཆར་ཐོབ་པ་ཅི་འགལ་སྙམ། །དབང་བཞི་གཅིག་ཆར་ཐོབ་པ་དང་། །འོག་མ་མ་ཐོབ་གོང་མ་ཐོབ། །ལུང་མཆོག་འདི་ལ་ཁས་མི་ལེན། །འདི་ལ་སྤྱིར་བཏང་དམིགས་བསལ་གཉིས། །བྱང་སེམས་སྔགས་ལ་ཞུགས་པ་དེས། །སྔགས་ཀྱི་བླ་མེད་ཚོགས་སྦྱོར་གཉིས། ། མངོན་དུ་བྱེད་དགོས་མཐོང་ལམ་གྱི། །དང་པོའི་ས་ནས་བསྒོམ་ལམ་གྱི། །ས་བཅུའི་བར་དུ་སྔོན་སོང་ཁོང་། ། སྦྱོར་ལམ་འཇུག་ནས་བཅུ་གཉིས་པར། །ཞུགས་པས་ཆོག་པར་འདོད་ཕྱིར་རོ། །
འོ་ན་གསང་སྔགས་བླ་མེད་ཀྱི། ། ཚོགས་སྦྱོར་མངོན་དུ་བྱེད་དགོས་པའི། །གནད་ནི་ཇི་ལྟར་ཡིན་ཞེ་ན། །
དེ་ལྟར་བླ་མེད་ལམ་དུ་ནི། །ཞུགས་མ་ཐག་དེ་ལས་དང་པོ། །དབང་གི་མ་སྨིན་པ་ཡིན་པས། །སྨིན་བྱེད་དབང་བཞི་རིམ་ཅན་དུ། །ཐོབ་དགོས་དབང་བཞི་ཐོབ་ནས་ནི། །མཚོན་བྱ་དོན་གྱི་ཡེ་ཤེས་གཅིག །ནམ་ཞིག་རྒྱུད་ལ་སྐྱེས་པའི་ཚེ། །
འདི་ཕར་ཕྱིན་རང་རྐང་གིས་བཅུ་ལན་བགྲོད་པའི་སྐབས་བཤད་པའོ་ ས་ནི་བཅུ་གཅིག་ས་ཐོབ་ལ། །དེ་ཡི་
སྔོན་སོང་དབང་བཞིའི་ལམ། །རྣམས་ནི་ཚོགས་ལམ་དབང་དེ་དག །ལ་བརྟེན་ལྟ་བ་ངོ་བོ་ཉིད། །གསུམ་སོགས་སྦྱོར་ལམ་དུ་འཇོག་དགོས། །མདོར་ན་ཐེག་ཆེན་ས་བཅུ་ནས། །གསང་སྔགས་ལམ་དུ་ཞུགས་ཕྱིན་ཆད། ། དབང་བཞི་རིམ་གྱིས་ཐོབ་ནས་ནི། །དེ་ལ་བརྟེན་ནས་ཁམས་འདུས་པ། །ཐ་མར་ཡང་དག་སྤོང་བཞི་ལ། ། བརྟེན་ནས་མཚོན་བྱ་དོན་གྱི་ནི། །ཡེ་ཤེས་སྐྱེ་ཚེ་ས་བཅུ་གཅིག །ཐོབ་འདི་གསུང་ངག་ས་ཡི་ལུགས། །ཕར་ཕྱིན་ཐེག་པས་ས་བཅུ་མན། །བགྲོད་ནས་སྔགས་ལམ་ཞུགས་མ་ཐག །ཐེག་ཆེན་འཕགས་པ་ཡིན་མོད་ཀྱང་། ། སྔགས་ལ་གནས་པས་ཕར་ཕྱིན་པར། །མི་འགྲོ་སྔགས་ཀྱི་ཡེ་ཤེས་ནི། །མ་སྐྱེས་བླ་མེད་འཕགས་པ་ཡང་། །མ་གྱུར་གཉིས་ཀར་དབྱེ་མི་ནུས། །
ད་ནི་འབྲས་བུའི་ས་བཅུ་གསུམ། །རྡོ་རྗེ་འཛིན་པ་ཐོབ་ཚུལ་ལ། །དངོས་དང་དགོས་པ་དཔྱད་པ་གཉིས། །
དང་པོ་དངོས་ཀྱི་རྣམ་གཞག་ནི། །བཅུ་གསུམ་ས་ཕྱེད་གོང་མ་དེའི། །བརྒྱུད་
རིང་རྒྱུ་པའི་རྒྱུ་ནི་སྤྱོད་པ་གསུམ། །
ལྷན་ཅིག་བྱེད་རྐྱེན་ཉེ་རྒྱུ་ཞེས། །མིང་བཏགས་འགྲོས་བཞི་ཐིམ་བྱེད་ཀྱི། །འབྲས་དུས་ཀྱི་ནི་དབང་ཡིན་ལ། ། ~136~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཉེར་ལེན་རྒྱུ་ནི་འགྲོས་བཞི་པོ། །ཐིམ་ཀ་མ་ཡི་དཀྱིལ་འཁོར་བཞི། །བརྟེན་དང་བཅས་ཏེ་དཀྱིལ་འཁོར་བཞིའི། །
འགྲོས་བཞི་ཐིམ་པས་རང་དོན་གྱི། །ཆེ་བ་སྐུ་ལྔ་གཞན་དོན་གྱི། །ཆེ་བ་ལོང་བས་མིག་ཐོབ་སོགས། །བདག་གཞན་གཉིས་ཀའི་ཆེ་བ་ནི། །འཁོར་ནི་ཚོམ་བུ་གཅིག་དང་བཅས། །འཚང་རྒྱ་འགྲོས་བཞི་ཐིམ་ཚུལ་ནི། །བུམ་དབང་རྩ་ཡི་འགྲོས་ཐིམ་སྟེ། །རྩ་ཀུན་ནུས་པ་དབུ་མར་ཐིམ། །དེ་ཡང་གཙུག་ཏོར་མཆོག་ཐིམ་སྟེ། །ཚད་ནི་སོར་བཞི་དབྱིབས་ཡི་གེ། །ན་དཱ་ཞེས་པ་སུམ་འཁྱོག་གི །རྣམ་པ་སྦོམ་ཕྲ་རྟ་རྔ་ནི། །བརྒྱར་གཤགས་ཚད་ཙམ་དེ་ཡི་ཚེ། །རྩ་ནི་གནས་འགྱུར་སྤྲུལ་པའི་སྐུ། །རྡོ་རྗེ་འཆང་ནས་ཤཱཀྱ་ཐུབ། །བར་གྱི་རྣམ་པས་འགྲོ་དོན་མཛད། ། གསང་དབང་ཡི་གེའི་འགྲོས་ཐིམ་སྟེ། །སྙིང་པོའི་ཨ་དེ་རྩ་ཡི་མདུད། །གང་གྲོལ་སར་ཕྱིན་སྤྱི་བོ་ཡི། །ཧཾ་དང་འཕྲད་པས་ཁ་དོག་ཐིམ། །དཀར་པོ་དབྱིབས་ནི་ཐིམ་པ་ཡིས། །ཨ་ཧཾ་མི་ཐི་སྟོབས་ཐིམ་པས། །ཧཱུྃ་གི་སྟོབས་གྱུར་དེ་ཡི་ཚེ། །ཡི་གེ་གནས་གྱུར་ལོངས་སྐུ་ཞེས། །ལེགས་སྦྱར་སྐད་ནས་རིགས་དྲུག་སོགས། །སྐད་ཀྱི་འགྲོ་དོན་བྱེད་པ་འབྱུང་། །ཤེར་དབང་བདུད་རྩིའི་འགྲོས་ཐིམ་པས། །ཁམས་དགུའི་དྭངས་མ་རྣམས་གཙུག་ཏོར། ། མཆོག་གི་དབུ་མར་ཐིམ་པའི་ཚེ། །བདུད་རྩི་གནས་གྱུར་ཆོས་སྐུ་ཞེས། །ཤེས་བྱ་ཇི་ལྟ་ཇི་སྙེད་ཀུན། །ས་ལེར་མཁྱེན་པས་འགྲོ་དོན་མཛད། །བཞི་པའི་དབང་གི་རླུང་གི་འགྲོས། །ཐིམ་པས་ལས་རླུང་རྣམ་གྲོང་སྟོང་། །ཡེ་ཤེས་རླུང་ནི་འབའ་ཞིག་གྱུར། །རླུང་ནི་གནས་གྱུར་ངོ་བོ་ཉིད། །སྐྱེ་འགག་འགྲོ་འོང་སོགས་དང་བྲལ། །དྲི་བྲལ་དབྱིངས་ཀྱི་མངོན་སུམ་དུ། །གཟིགས་ཏེ་འགྲོ་བའི་དོན་མཛད་དོ། །
དེ་ལྟར་རྟེན་ནི་སྐུ་བཞི་རུ། །གྱུར་དང་མཉམ་དུ་བརྟེན་པ་ཡི། །ཀུན་གཞི་གནས་གྱུར་ཤིན་ཏུ་ནི། །རྣམ་
དག་ངོ་བོ་ཉིད་ཀྱི་སྐུ། །ཞེས་བྱ་དབྱིངས་དང་ཡེ་ཤེས་ཟུངས། །ཟུང་འཇུག་བདེ་བ་ཆེན་པོའི་སྐུ། །ཐོབ་སྟེ་འཁོར་བ་མ་སྟོང་བར། །འགྲོ་དོན་རྒྱུན་མི་ཆད་པ་མཛད། །བདག་ཉིད་སྐུ་ལྔ་བརྙེས་པའི་ཚེ། །རང་དང་རྒྱུད་དག་པའི་ཕྱག་རྒྱ། །གསོལ་བ་འདེབས་པའི་བླ་མ་དང་། །མོས་པ་ཐོབ་པའི་སློབ་མ་དང་། །བར་ཆད་སེལ་བའི་མཁའ་འགྲོ་སྟེ། །ཚོམ་བུ་གཅིག་བཅས་དུས་མཉམ་དུ། །གྲོལ་བ་བླ་མེད་རྡོ་རྗེ་ཡི། །ཐེག་པའི་རྟེན་འབྲེལ་ཆེ་བ་སྟེ། ། ཕྱི་ནང་རྟེན་འབྲེལ་གཟིགས་པ་ཡི། །བརྒྱུད་པའི་སྙན་བརྒྱུད་ལས་གསུངས་སོ། །
བཅུ་གསུམ་པ་ལ་དོགས་པ་ནི། ། དཔྱད་ལ་སྔ་རབས་མཁས་པ་ཡི། །གསུང་སྒྲོས་བསྐྱར་དང་ས་སྐྱ་པའི། །
རྗེ་བཙུན་གོང་མས་ཇི་གསུང་ཚུལ། ། སྙིང་པོ་དོན་གྱི་ངོས་བཟུང་གསུམ། །བོ་དོང་ཕྱོགས་ལས་རྣམ་རྒྱལ་སོགས། །ཕར་ཕྱིན་ཐེག་པས་སྔགས་ལ་འཇུག །ཕྱི་མཐའ་ཚོགས་ལམ་ཆེན་པོ་ནས། །ཡིན་གྱི་ཐེག་ཆེན་སྦྱོར་ལམ་ཡན། །སྔགས་ལམ་ཁོ་ནས་བགྲོད་དགོས་སྨྲ། །དེ་ལྟར་ཡིན་ན་སྟོན་པ་ཡི། །རྒྱུ་ཡི་ཐེག་པའི་ཆོས་ཀྱི་ནི། ། ~137~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འཁོར་ལོ་བསྐོར་བ་དགོས་མེད་གྱུར། །ཝ་ར་ཎ་སིར་བདེན་བཞི་ཡི། །ཆོས་འཁོར་བསྐོར་ལས་སྟོན་པའི་འཁོར། །
ལྔ་སྡེས་བདེན་པ་མཐོང་བ་སོགས། །གསུང་བ་རྣམ་དང་འགལ་བར་གྱུར། །ཡང་ནི་འབྲུག་པ་པད་དཀར་གྱིས། ། ས་ནི་བཅུ་དྲུག་བར་དུ་བཤད། །སྔ་མ་སྔ་མ་ཕྱི་མ་ཡི། །སློབ་ལམ་འདོད་ཅིང་བཅུ་དྲུག་གི །སྒྲུབ་བྱེད་དགའ་བ་བཅུ་དྲུག་ལ། །སྦྱར་རུང་དེ་འདྲའི་ས་མཚན་ཉིད། །ས་རུ་འདོད་ན་ས་ཐམས་ཅད། །གཅིག་ཆར་ཐོབ་གྱུར་དེ་མི་སྲིད། །དུས་ཀྱི་འཁོར་ལོར་ས་བཅུ་གཅིག །བཤད་དང་ཀྱཻ་ཡི་རྡོ་རྗེ་ལས། །བཅུ་གསུམ་བཤད་དང་གཞན་དུ་ནི། ། བཅུ་དྲུག་འདོད་སོགས་ཡོན་ཏན་ནི། །བཅུ་གསུམ་དེ་ལས་གཞན་མེད་དོ། །རེ་མདའ་བ་ཡི་ས་བཅུ་གཅིག ། ཁོང་དུ་བཅུ་གཉིས་བཅུ་གསུམ་གཉིས། །གཅིག་པར་འདོད་ཀྱང་མདོ་སྔགས་ཀྱི། །དབྱེ་བའི་རྣམ་གཞག་དཀའ་བར་སྣང་། །པཎ་ཤཱཀ་མདོ་ཡི་བཅུ་གཅིག་དང་། །སྔགས་ཀྱི་བཅུ་གསུམ་གནད་གཅིག་འདོད། །
དེས་ན་མདོ་ལས་བཤད་པ་ཡི། །བཅུ་གཅིག་སྔགས་ཀྱི་བཅུ་གསུམ་པ། །སྔས་རྟོགས་མཉམ་འདོད་མདོ་
སྔགས་ཀྱི། །འཕགས་ཆོས་དབྱེ་བ་དཀའ་བར་སྣང་། །དེ་དག་བཤད་པའི་རྣམ་གྲངས་ཙམ། །བླ་མ་ས་སྐྱ་པ་ཆེན་པོས། །རྡོ་རྗེའི་ཚིག་རྐང་རྣམ་འགྲེལ་ལས། །ལྔ་བཅུ་ལ་གསང་ཞེས་པའི་དོན། །ཕར་ཕྱིན་ལོངས་སྐུ་རིགས་ལྔ་ལ༑ ༑གསང་ཞེས་ཕར་ཕྱིན་རང་རྐང་ལ། །སངས་རྒྱས་འཕགས་པ་ཡོད་མེད་ཀྱི། །གསང་སྔགས་སངས་རྒྱས་འཕགས་པ་ལས། །ཅུང་ཟད་རྟོགས་པ་དམན་ལྟ་བུ། །གསུང་ཞིང་རྗེ་བཙུན་རྩེ་མོ་ཡིས། །རྒྱུད་སྡེ་སྤྱི་རྣམས་ལས་མདོ་ནས། །བཤད་པའི་ཀུན་འོད་ལ་གནས་པའི། །འཕགས་པ་དེ་ནི་མདོ་ལམ་གྱི། །སངས་རྒྱས་ཡིན་ཀྱང་གསང་སྔགས་ནས། །བཤད་པའི་ཡེ་ཤེས་ལྔ་ལྡན་དང་། །སྐུ་བཞི་སྐུ་ལྔ་ཤེས་བྱ་ནི། །ཐམས་ཅད་རང་སྣང་མཁྱེན་པ་སོགས། །མ་ཡིན་མདོ་སྔགས་སངས་རྒྱས་ལ། །ཁྱད་པར་ཡོད་པ་ལྟ་བུར་གསུང་། །བདག་ཉིད་ཆེན་པོ་ས་པཎ་གྱི༑ ༑ཕར་ཕྱིན་ཐེག་ལས་བཤད་པ་ཡི། །བཅུ་གཅིག་སར་གནས་སངས་རྒྱས་དེ། །བཏགས་པ་བ་དང་བླ་མེད་ཀྱི༑ ༑བཅུ་གསུམ་སར་གནས་སངས་རྒྱས་དེ། །མཚན་ཉིད་པ་ནི་ཡིན་ནོ་ཞེས། །དངོས་བཏགས་གཉིས་སུ་ཕྱེས་ནས་གསུངས། །དེ་ལྟའི་གནད་དོན་ངོས་བཟུང་བ། །རྒྱུད་དང་མན་ངག་ལུགས་གཉིས་སོ། །
བཅུ་གཅིག་པ་དེ་ཐོབ་པ་ལ། །སྔགས་ཀྱི་ལམ་ལ་ལྟོས་དགོས་པ། །བླ་མ་ས་སྐྱ་པ་ཆེན་པོས། །ལམ་གྱི་
འཇུག་ལྡོག་སྐབས་གསུངས་སོ། །ས་ནི་བཅུ་གཅིག་སྔགས་ལམ་ཡིན། །རྩེ་མོའི་རྒྱུད་སྡེ་སྤྱི་རྣམ་དང་། །བདག་ཉིད་ཆེན་པོས་བདག་མེད་ཀྱི། །སྟོད་འགྲེལ་ནས་གསུང་དགོངས་པ་དེ། །མདོ་ལུགས་རང་རྐང་ས་བཅུ་གཅིག ། ཀུན་ཏུ་འོད་ཅེས་མིང་ཙམ་བཤད། །མདོ་ལུགས་པ་ཡི་ས་དེ་ཐོབ། །སངས་རྒྱས་བཞེད་པ་ཙམ་ལ་དགོངས། ། བཅུ་གཅིག་སར་གནས་གང་ཟག་དེ། །མདོ་ཡི་སྤྱི་དོན་མཐར་ཐུག་པ། །ཕ་རོལ་ཕྱིན་པའི་མདོ་ལས་ནི། །བཤད་~138~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཚོད་ཙམ་གྱིས་སངས་རྒྱས་ནི། །ཡིན་ཀྱང་སྤྱི་དོན་སྤང་རྟོགས་ནི། །མཐར་ཐུག་བརྙེས་པའི་སངས་རྒྱས་ནི། །མ་
ཡིན་སངས་རྒྱས་བཏགས་པ་བ། །བརྗོད་ཀྱི་དེ་ནི་ཕར་ཕྱིན་གྱི། །མདོ་ལས་ཐོབ་པའི་སངས་རྒྱས་ནི། །ཡིན་ཀྱང་སངས་རྒྱས་མཚན་ཉིད་པ། །མིན་ཞེས་ཁས་ཀྱང་མ་ལེན་སྟེ། །ས་ནི་བཅུ་གཅིག་མཚན་ཉིད་པ། །སུ་ཡི་ཐོབ་ཀྱང་སྔགས་ལམ་ལ། །བརྟེན་ནས་ཐོབ་པ་ཞིག་དགོས་སོ། །དེས་ན་རྒྱུད་ཀྱི་སྐབས་འདི་ན། །མདོ་ནས་བཤད་པའི་བཅུ་གཅིག་པ། །ཀུན་ཏུ་འོད་དེ་གསང་སྔགས་ནས། །བཤད་པའི་བཅུ་གཅིག་དཔེ་མེད་པའི། །ས་ཡིན་དེ་གཉིས་གནད་གཅིག་མོད། །འོན་ཀྱང་རང་རང་ལྡོག་པ་ནས། །དོན་གཅིག་ཏུ་ནི་ཁས་མི་བླངས། ། སྔགས་ཀྱི་བཅུ་གཅིག་དཔེ་མེད་པའི། །ས་དེ་མདོ་ནས་བཤད་པ་ཡི། །བཅུ་གཅིག་པ་ནི་མ་ཡིན་ཏེ། །དེ་ནི་གསང་སྔགས་བླ་མེད་ཀྱི། །ཐུན་མིན་རྒྱུད་སྡེ་ནས་བཤད་དོ། །
མན་ངག་ལུགས་ལ་མདོ་སྡེ་ནས། །བཤད་པའི་བཅུ་གཅིག་ཀུན་ཏུ་འོད། །ས་དེ་མན་ངག་གི་སྐབས་
འདིར། །དབང་ནི་བཞི་པའི་ས་ཕྱེད་ཅེས། །གྲགས་པའམ་ནི་ས་བཅུ་གསུམ། །ཕྱེད་ཀྱི་འོག་མ་ཞེས་གྲགས་པ། ། གནད་ནི་གཅིག་པ་ཐམས་ཅད་མཁྱེན། །ཀླུ་སྒྲུབ་རྒྱ་མཚོའི་བཞེད་པ་ནི། །བཅུ་གསུམ་ས་ཕྱེད་འོག་མ་དེས། །ཕ་རོལ་ཕྱིན་དང་སྒོ་བསྟུན་གྱི། །ཐར་ཕྱིན་པ་ཡི་ལམ་དུ་བཞག །གསུམ་ངག་ལམ་འབྲས་ལས་འདི་གསུངས། ། བཅུ་གསུམ་ཕྱེད་ཀྱི་འོག་མ་དེ། །སྐད་ཅིག་མ་ནི་གཉིས་བཞག་པའི། །དང་པོ་བར་ཆད་མེད་པའི་དུས། །བདུད་བཏུལ་ཆོ་འཕྲུལ་བསྟན་པའི་དུས། །ཞེས་སོགས་བཤད་ནས་སྐད་ཅིག་མ། །གཉིས་པ་ས་རྣམས་གྲོལ་བའི་དུས། ། ཐ་མ་རྫོགས་པའི་བྱང་ཆུབ་དུས། །ཐམས་ཅད་མཁྱེན་པ་ཆུང་ངུའི་དུས། །ཞེས་སོགས་གསུང་དེ་ཕར་ཕྱིན་གྱི། ། ལུགས་ཀྱི་སངས་རྒྱས་དེ་ལ་དགོངས། །དེ་ལྟར་ས་ཆེན་ཡབ་སྲས་དང་། །བདག་ཉིད་ཆེན་པོ་པཎྜི་ཏས། ། དགོངས་དོན་འགལ་མེད་གཅིག་ཏུ་རྟོགས། །སྔགས་ཀྱི་བཅུ་གསུམ་གོང་མ་ཡི། །རྫོགས་པའི་སངས་རྒྱས་མངོན་གྱུར་ཏོ། །དེ་ལྟར་འདི་ལས་ཕར་ཕྱིན་ལ། །ས་བཅུ་བར་དུ་ས་རྣམས་ལ། །བགྲོད་ཚུལ་ཡོན་ཏན་དང་བཅས་གསུང་། །སངས་རྒྱས་ཡོན་ཏན་རྣམས་བརྗོད་ནས། །དེ་ལ་བཅུ་གཅིག་ས་ཞེས་འདོགས། །དོན་དུ་སངས་རྒྱས་མཚན་ཉིད་པ། །སྔགས་ལ་མ་བརྟེན་ཐོབ་པ་མེད། །དེས་ན་ཕར་ཕྱིན་རང་རྐང་གི། །བཅུ་གཅིག་ས་དེ་སྔགས་ཀྱི་ནི། །བཅུ་གསུམ་ཕྱེད་ཀྱི་འོག་མ་ཡིན། །འོན་ཀྱང་གསང་སྔགས་བླ་མེད་སྐབས། །བཅུ་གཅིག་སངས་རྒྱས་ས་ཐོབ་ཙམ། །བཅུ་གསུམ་མངོན་གྱུར་སངས་རྒྱས་ཐོབ། །འཁོར་གྱི་ཚོམ་བུ་ལྔའི་དོན་ལ། །ཉེ་རྒྱུ་སོགས་ལ་བརྟེན་དགོས་ཀྱང་། །བླ་མ་སོགས་ལ་སོ་སོ་ཡི། །ཉེ་རྒྱུར་བརྟེན་མོད་འདིར་རང་ཉིད། །གཙོ་ཞིང་གཞན་རྣམས་འཁོར་གྱི་ནི། །རྣམ་གཞག་ཙམ་ཡིན་ཉེ་རྒྱུ་ནི། །གཞན་ལ་ཡོད་མེད་དོགས་མི་འཚལ། །དཔེར་ན་~139~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཤིང་ནི་ཡལ་འདབ་ལྔ། །ཁོ་ན་ཡོད་པ་ཞིག་ལ་ནི། །ཤིང་གི་ཡལ་འདབ་ལྔར་བརྗོད་མཚུངས། །ཅེས་འདི་མདོ་
སྔགས་ཐམས་ཅད་མཁྱེན། །མང་ཐོས་ཀླུ་སྒྲུབ་རྒྱ་མཚོ་ཡི། །གསུང་ལས་གནད་བསྡུས་བཀོད་པའོ། །སྐྱེ་འགྲོ་ཀུན་ལ་འཆི་བའི་ཚེ། །འཆི་བ་འོད་གསལ་ངོས་ཟིན་མིན། །
དེ་ཡི་བདེ་འགྲོ་ངན་འགྲོའི་ལམ། །དབྱེ་བ་མདོ་སྔགས་གཉིས་ཆར་བཤད། །སྔགས་ཀྱི་བསྐྱེད་རྫོགས་
བསྒོམ་པ་ཡིས། །དགོས་པ་སྐྱེ་འཆི་བར་དོ་གསུམ། །སྦྱོང་བྱེད་ཡིན་གྱི་ཚེ་འདི་ལ། །གྲུབ་མཐའ་མ་སྙོགས་པ་དག་ལ། །འཆི་ཀ་འཕོ་བའི་རྣལ་འབྱོར་ནི། །བསྐྱེད་རིམ་མན་ངག་ལ་བརྟེན་པ། །ལྷ་ནི་ཕལ་ཆེར་ལ་འབྱུང་ཞིང་། ། ཁྱད་པར་གསུང་ངག་རིན་པོ་ཆེར། །བུམ་དབང་བསྐྱེད་རིམ་འདའ་ཀ་མ། །ནང་གི་དམར་དཀར་ཁམས་ཐིམ་ཚེ། ། གསང་དབང་དང་ནི་ཤེར་དབང་གི། །འདའ་ཀའི་མན་ངག་གསུང་པ་དང་། །རྩ་ཐིག་རླུང་གསུམ་གཅིག་ཆར་དུ། ། ཐིམ་ཚེ་བཞི་པའི་འདའ་ཀ་མ། །གསུང་ཞིང་དེ་ཡི་ཚོད་འཛིན་ནི། །ཉིན་མོ་སྒྱུ་ལུས་མཚན་རྨི་ལམ། །གདམ་ངག་ཟབ་མོ་ལ་བརྟེན་ནས། །བར་དོའི་འཕྲང་ལ་མི་འཇིགས་པའི། །གདེངས་ཚད་རྟོགས་པའི་ཟབ་ཁྱད་ཡོད། །ཅེས་པའང་ཞར་བྱུང་དུ་བཀོད་དོ། །
༈ སྤྱོད་པ་བླང་དོར་གཉིས་མེད་རྟོགས། །རྣལ་འབྱོར་བརྟན་པ་ཆེན་པོ་ལ། །གནས་དེས་ཕྱི་ནང་ཡུལ་
བགྲོད་ནས། །མཁའ་འགྲོ་དབང་དུ་བསྡུ་བར་གསུངས། །དེ་ལ་བོད་རྣམས་འཁྲུལ་སྤྱོད་བཀག །དེང་སང་གསང་སྔགས་མི་ཤེས་པར། །ཞེས་སོགས་ནས་ནི་གང་ཟག་གི། །ཡུལ་དེར་འགྲོ་བ་རྒྱུད་ལས་བཀག །ཞེས་གསུང་བར་དོན་དབང་ཐོབ་ཅིང་། །རིམ་གཉིས་བརྟན་པ་ཐོབ་པ་ཡི། །གནས་ཡུལ་བགྲོད་པ་རྒྱུད་སྡེའི་ལུགས། ། དབང་མ་ཐོབ་ཅིང་རིམ་པ་གཉིས། །མི་སྒོམ་ཡུལ་ཆེན་རྒྱུ་བར་རློམ། །ངལ་བ་ཙམ་ཡིན་མདོ་ལས་ནི། །ཡུལ་བགྲོད་ཉམས་ལེན་མ་བཤད་ཕྱིར། །དེར་སྤྱོད་མོས་ན་སྔགས་བཞིན་སྒྲུབས། །བོད་ཀྱི་ཏི་སེ་མ་ཕམ་མཚོ། ། གངས་ཅན་མ་དྲོས་མཚོར་འདོད་པ། །འགའ་ཞིག་ཉམས་དབྱངས་གསུམ་བསྒྲགས་ཀྱང་། །རྣལ་འབྱོར་ཉམས་སྣང་ཙམ་ལ་དགོངས། །ལུང་དང་བཤད་ཚོད་མ་མཐུན་ན། །མི་འཐད་རྒྱལ་བ་ལས་ལྷག་པའི། །མཁས་པ་འཇིག་རྟེན་ན་མེད་དོ། །བོད་ཡུལ་ཙ་རི་འཐུང་གཅོད་དུ། །འདོད་པ་འཁྲུལ་མོད་བྷ་ཊའི་ཤིང་། །ངེས་པར་ཡོད་ན་མིང་མཐུན་ཙམ། །ཡིན་མོད་ཏི་སེ་མ་དྲོས་དང་། །ཙ་རི་ལ་སོགས་གནས་ཆེན་གྲས། །ཡིན་མིན་གང་ལྟར་དེ་རུ་ནི། །འགྲོ་བའི་གང་ཟག་དབང་ཐོབ་ཅིང་། །རིམ་གཉིས་རྟོགས་པ་ལྡན་ཙམ་ཞིག །དགོས་ཞེས་རྒྱུད་ལས་གསུང་ལྟར་གྱིས། །དབང་དང་རིམ་གཉིས་མི་བསྒོམ་པའི། །ཕལ་པ་དོན་མེད་ངལ་བར་མཐོང་། །
༈ འབྲས་བུ་མངོན་དུ་བྱེད་ཚུལ་ལ། །མཐར་ཐུག་དང་ནི་གནས་སྐབས་གཉིས། །བླ་མ་ཞང་པ་སོགས་~140~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཁ་ཅིག །དཀར་པོ་ཆིག་ཐུབ་ཅེས་པ་ལ། །འབྲས་བུ་སྐུ་གསུམ་འབྱུང་འདོད་དང་། །ཟུང་འཇུག་འབྲས་བུ་འོད་
གསལ་གཅིག །འོད་དང་ས་ལམ་མ་བགྲོད་པ། །དབང་བཞི་ལམ་བཞི་མེད་པར་ནི། །འབྲས་བུ་སྐུ་བཞི་འབྱུང་འདོད་དང་། །འབྲས་བུའི་མཐར་ཐུག་འོད་གསལ་དུ། །འདོད་འགོག་ཁ་ཅིག་དཀར་པོ་ནས། །ལྡང་བ་མཐར་ཐུག་ཡིན་གསུང་བར། །དཀར་པོ་ཆིག་ཐུབ་སྟོང་རྐྱང་ལ། །རྒྱུ་མེད་འབྲས་བུ་འབྱུང་མི་འཐད། །བསྔོ་རྒྱུ་མེད་པས་ཅི་ཞིག་བསྔོ། །སྐྱབས་སེམས་ཡི་དམ་བསྒོམ་པ་སོགས། །མི་དགོས་སངས་རྒྱས་རྒྱུར་མི་འགྲོ། །བྱས་ན་ཆིག་ཐུབ་དུ་མར་འགྱུར། །ཆིག་ཐུབ་ཆོས་སྐད་མདོ་ལྟར་ན། །བྱང་ཆུབ་སེམས་ཀྱི་གནད་འཕྱུག་ཅིང་། །སྔགས་དང་སྦྱར་ན་ལམ་གྱི་གནད། །འཕྱུག་པ་ཡིན་ནོ་མཁས་པས་སྤངས། །མདོ་ལས་སྟོང་ཉིད་བསྔགས་པ་ནི། ། བདེན་འཛིན་ཅན་རྣམས་བཟློག་ཕྱིར་ཡིན། །སྟོང་ཉིད་རྐྱང་པས་སངས་རྒྱས་མིན། །སྒྲ་དོན་དགོངས་པ་ཤེས་པར་བྱ། །དཔེར་ན་མདའ་ནི་རྐྱང་པ་ཡིས། །དོན་བྱེད་མི་ནུས་གཞུ་འབྲེལ་ན། །དེ་ཡིས་འཕང་འབྲས་དགོས་པ་འབྱུང་། །སྟོང་ཉིད་བསྔགས་པ་སྒྲ་ཇི་བཞིན། །མི་ཞེན་ཐབས་ཤེས་ཟུང་འབྲེལ་དུ། །དགོས་པ་ལུང་དང་བསྟན་བཅོས་གསལ། །དཔེར་ན་སྣམ་བུ་དང་གོས་དར། །ཐགས་ཀྱི་རྒྱུ་རྣམས་ཕལ་ཆེར་མཚུངས། །སྤུན་གྱི་དབྱེ་བས་བཟང་ངན་གྱི། །རི་མོ་བཀྲ་མིན་བྱུང་བ་བཞིན། །ལྟ་བ་ཐེག་གསུམ་ཕལ་ཆེར་མཐུན། །འབྲས་བུ་འཕྲིན་ལས་ཆེ་ཆུང་ཡོད། །ལྟ་བས་མྱ་ངན་འདའ་ཐོབ་ཅིང་། །འབྲས་བུ་སངས་རྒྱས་ཐབས་ཀྱིས་སོ། །
གནད་དེས་ལྟ་བའི་སྟེང་དུ་ནི། །ཐབས་མཁས་ནན་ཏན་བགྱིས་པ་ཡི། །ཉན་ཐོས་དགྲ་བཅོམ་རང་
སངས་རྒྱས། །རྫོགས་སངས་རྒྱས་གསུམ་རྣམ་གྲོལ་ཙམ། །མཚུངས་ཡང་སེམས་བསྐྱེད་རྒྱ་ཆེ་ཆུང་། །ཐབས་ཀྱི་དབང་གིས་གཞན་གྱི་དོན། །འབད་མེད་ལྷུན་གྲུབ་སངས་རྒྱས་ལ། །འབྱུང་བ་ཐབས་དང་རྟེན་འབྲེལ་གནད། ། མདོ་སྡེ་རྒྱན་ལས་མདུད་པ་ཡི། །གོས་མཚོན་བཀྲ་མིན་དཔེར་མཛད་དང་། །སློབ་དཔོན་མ་ཏི་ཙི་ཏྲ་ཡིས། །བསེ་རུ་འདྲ་བའི་རང་རྒྱལ་དང་། །ཉན་ཐོས་ཉོན་མོངས་ཞི་བ་ཙམ། །མཚུངས་ཤིང་ཡོན་ཏན་སྟོབས་སོགས་དང་། ། གཞན་དོན་ཕྲིན་ལས་བསམ་ཡས་ཀྱི། །ཡོན་ཏན་སངས་རྒྱས་ཁྱད་འཕགས་གསུང་། །དེས་ན་སངས་རྒྱས་ཐོབ་འདོད་ན། །སྟོང་ཉིད་ལྟ་བར་འདྲིས་བྱས་ནས། །ཐབས་མཁས་ལ་འབད་གལ་ཆེའོ། །
བྱང་ཆུབ་སེམས་དཔའ་གཞན་དོན་ཕྱིར། །གང་ལ་མི་འཇིགས་མེད་ན་ཡང་། །སྟོང་ཉིད་ལྟ་བས་དམན་
པ་ཡི། །མྱང་འདས་མཐར་ལྷུང་ལ་འཇིགས་གསུང་། །ཕྱག་ཆེན་སྟོང་རྐྱང་བསྒོམ་པ་ལས། །སྐུ་གསུམ་འབྱུང་བར་འདོད་རློམ་ནི། །རྒྱུ་འབྲས་རིགས་མི་མཐུན་དུ་འོང་། །ཟུང་འཇུག་འབྲས་བུའང་འོད་གསལ་རུ། །འདོད་པའང་རྒྱུ་འབྲས་མི་མཚུངས་སོ། །ཕྱག་ཆེན་ས་ལམ་ཆིག་ཆོད་འགྲོ། །ས་ལམ་མི་དགོས་སྨྲ་བ་དང་། །ནང་གི་~141~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
རིམ་གཉིས་མ་རྟོགས་པར། །ཏི་སེ་སོགས་བསྐོར་ལུས་ལ་ནི། །རྩ་ཡི་མདུད་འཁོར་སོགས་མེད་འཁྲུལ། །
འཁྲུལ་འཁོར་རླུང་སྦྱོར་མི་བསྒོམ་པར། །རྒྱུད་སྡེའི་དགོངས་པ་མི་ཤེས་པའི། །གསང་སྔགས་བསྟན་ལ་ཤིན་ཏུ་འགལ། །འདི་དག་ཕྱི་ནང་རྟེན་འབྲེལ་གནད། །རྒྱུད་དང་མན་ངག་ལས་གསུང་པ། །མ་གོ་འདི་འདྲ་བཞད་གད་གནས། །ནང་གི་ས་ལམ་བགྲོད་རྒྱུ་མེད། །ཕྱི་ཡི་ཡུལ་ཆེན་བགྲོད་པ་ལ། །དགོས་པ་ཅི་ཡང་མི་འདུག་ཕྱིར། ། ནང་དང་ཕྱི་ཡི་ཡུལ་བགྲོད་གཉིས། །ཕན་ཚུན་ལྟོས་གྲུབ་ཡིན་ཕྱིར་རོ། །བདག་མེད་བསྟོད་འགྲེལ་ལས་གསུངས་པའི། །ནང་ཡུལ་རྣམས་ཀྱི་རླུང་སེམས་ནི། །དབུ་མར་ཐིམ་པས་ས་རྣམས་ཀྱི། །རྟོགས་པ་སྐྱེ་བར་དངོས་སུ་བཤད། །འདིར་གསུང་དོན་ནི་དགག་པའི་གཞི། །རྒྱུད་མ་སྦྱང་པ་འགའ་ཞིག་གི། །བླུན་དད་ཙ་རི་གངས་ཅན་སོགས། །ཡིན་པར་རློམ་ནས་བསྐོར་བ་ལ། །འབྲེལ་མེད་གལ་ཏེ་གནས་དེ་དག །ངེས་པར་ཡིན་རུང་དེ་བསྐོར་བའི། །གང་ཟག་རིམ་གཉིས་རྣལ་འབྱོར་དང་། །ལྡན་པར་དགོས་ཏེ་དེ་ཡི་ནི། །དེ་བསྒོམ་མཐུ་ལས་ནང་གི་ནི། །རྩ་ཐིག་རླུང་གི་རྟེན་འབྲེལ་དང་། །གནས་དེར་ཕྱིན་པ་ཕྱིའི་རྟེན་འབྲེལ། །གཉིས་ཀ་འཛོམ་ལས་ཡུལ་ཆེན་གྱི། །དཔའ་བོ་མཁའ་འགྲོ་དབང་དུ་འདུས། །རྣལ་འབྱོར་བྱིན་རླབས་ས་ལམ་བགྲོད། །རྒྱུ་མཚན་དེ་ཡི་དབང་གི་ནི། །གཞུང་འདིར་ཕྱི་ཡུལ་སྔོན་གསུངས་པ། །དེ་དང་རྗེས་འབྲེལ་གྲོལ་ཚུལ་བསྟན། ། བདག་མེད་བསྟོད་འགྲེལ་སྐབས་སུ་ནི། །རིམ་གཉིས་བསྒོམ་ལས་ནང་རྟེན་འབྲེལ། །འགྲིག་ལས་ཕྱི་ཡུལ་མཁའ་འགྲོ་རྣམས། །དབང་འདུས་བྱིན་གྱིས་བརླབས་ཚུལ་བསྟན། །དེ་གཉིས་བཤད་ཚུལ་དེ་ལྟར་ཡིན། །ཐ་དད་ཉིད་དུ་གོ་མི་བྱ། །གཞུང་འདིར་སྐབས་དོན་བཀྲལ་ཚུལ་གྱི། །དབང་དུ་བྱས་པའི་བསྟོད་འགྲེལ་ལུང་། །རྒྱུ་འབྲས་གོ་རིམ་ལྟར་དུ་གསུང་། །དོན་དུ་ཕྱི་ནང་རྟེན་འབྱུང་ནི། །འགྲིག་པས་བགྲོད་པའི་རྟེན་འབྲེལ་དང་། ། གནད་གཅིག་བགྲོད་ཟིན་རྟེན་འབྲེལ་ཞིག །ཡོད་པ་ལྟ་བུར་འཁྲུལ་མི་བྱ། །དེ་དོན་རྒྱུ་འབྲས་གོ་རིམ་ནི། ། བསྟོད་འགྲེལ་ལས་ནི་དངོས་སུ་གསུངས། །འདིར་ནི་རྒྱུ་འབྲས་དངོས་བསྟན་དང་། །བགྲོད་ཟིན་པ་ཡི་རྟེན་འབྲེལ་ཡིན། །གཞུང་འདིར་རྒྱུ་རྐྱེན་ཚོགས་པ་ཡི། །རྟེན་འབྲེལ་ལས་ནི་ནང་གི་ནི། །དེ་དེའི་རྩ་མདུད་གྲོལ་གསུངས་པ། །དེ་ནི་བགྲོད་པའི་རྟེན་འབྲེལ་ལོ། །
དེ་ལྟའི་རྣམ་གཞག་ངེས་པར་བྱ། །རྒྱུ་ནི་དབང་བཞི་ལམ་རིམ་གཉིས། །འབྲས་བུ་སྐུ་བཞིར་ཤེས་པར་བྱ། །
རྒྱུ་མེད་འབྲས་བུའི་འཁྲུལ་རྟོགས་སྤངས། །གསང་བ་འདུས་བསྒོམ་པ་འགའ་རེས། །འབྲས་བུ་འོད་གསལ་སྟོང་པར་བརྗོད། །དེ་ཡང་རང་གཞུང་ལུང་འགལ་སྤངས། །འདིར་ནི་འཕྲལ་གྱི་འཁྲུལ་པ་འགོག །ཞར་བྱུང་གཞན་དག་ལམ་གྱི་ནི། །འཁྲུལ་པ་རྣམས་ནི་འགོག་པ་སྟེ། །ས་ལམ་མི་དགོས་ཆིག་ཐུབ་ལ། །སྐུ་གསུམ་འབྱུང་རློམ་~142~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལམ་ལ་ནི། །ལོག་པར་རྟོག་པ་ཆེ་ཤོས་ཡིན། །རིམ་གཉིས་མི་འདོད་དེ་དང་མཚུངས། །དེས་ན་འབྲས་བུའི་རྒྱུ་
ལམ་ལ། །ལོག་པར་རྟོག་དང་འབྲས་བུ་ལ། །ལོག་པར་རྟོག་པ་ཁྱད་འབྱེད་དགོས། །གཞུང་འདིའི་ལུས་ཀྱི་རྣམ་གཞག་ཏུ། །ལམ་ལས་འབྲས་བུ་མདོར་བསྟན་ནི། །མ་གསལ་བས་ཀྱང་འབྲས་བུ་ལ། །འཁྲུལ་པ་འགོག་པར་བཤད་པ་འདི། །ས་ལམ་མ་ཐོབ་འབྲས་འདོད་བཀག །དེ་ཡི་ཤུགས་ལས་ལམ་བགྲོད་ནས། །འབྲས་བུ་མངོན་དུ་བྱེད་བསྟན་པས། །འབྲས་ཐོབ་བཤད་ལ་འགལ་བ་མེད། ༈ །ལ་ལ་གྲུབ་ཐོབ་ཞེས་སོགས་ནས། །མཁས་པ་རྣམས་ལ་མིན་བར་དོན། །གྲུབ་ཐོབ་རྣམ་གཞག་ཚད་ལྡན་གྱི། །ལུང་ལས་གསལ་ཞིང་རྟོགས་ལྡན་ཞེས། །དྲི་མེད་ལུང་མེད་ངན་རྟོག་དག །རྟོག་པའི་ཚིག་སྤྱི་འགྲོ་ཀུན་ལ། །འཇུག་ཞིང་འཁྲུལ་པ་ཞིག་པ་ཡི། །མིང་ལ་རྟོགས་ལྡན་བརྗོད་རུང་ཙམ། །ལ་ལ་ཉམས་དང་ཞེས་སོགས་ནས། །རྣམ་པར་དབྱེ་བ་མེད་པར་དོན། །དེ་བཞིན་ཉམས་དང་གོ་རྟོགས་གཉིས། །དོན་གཅིག་དེ་གསུམ་མིང་ཙམ་ལ། །མ་འཁྲུལ་སོ་སོར་དབྱེ་ཞེས་བྱ། །རྩེ་གཅིག་དང་ནི་ཞེས་སོགས་ནས། །ཀུན་དང་འགལ་བར་གྱུར་པར་དོན། །ཕྱག་ཆེན་པ་འགས་རྣལ་འབྱོར་བཞི། ། ས་ལམ་རྣམ་གཞག་བྱེད་པ་རྨོངས། །འབྲས་བུའི་རྟེན་འབྲེལ་ཙམ་དུ་ནི། །བརྗོད་ལས་ངེས་པ་ཅན་ལ་ཡིན། ། འཁྲུལ་རྟོག་འདི་དག་མདོ་རྒྱུད་ཀྱི། །ལུང་དང་འགལ་བར་ཤེས་པར་བྱ། །
༈ གཞུང་ནི་སྤྱི་ལ་རྩོད་སྤངས་སོགས། །སྒོ་ནས་དོན་བསྡུ་བ་ཁ་ཅིག །ཐེག་པ་རང་ས་ཞེས་པ་ནས། །
སངས་རྒྱས་ཉིད་དུ་བདག་གིས་བཟུང་། །ཞེས་
པའི་བར་གྱི་ དོན་སྨྲས་ཚད་བདེན་ན་ནི། །བརྫུན་ཞེས་མི་སྲིད་མུ་སྟེགས་
པ༑ ༑རྒྱུ་འབྲས་མེད་དང་ལྟ་བ་ལོག །བདེན་ཚུལ་སྲིད་ཀྱང་བརྫུན་ལ་གཞོལ། །རྫོགས་སངས་རྒྱས་ཀྱིའང་མཐའ་དྲུག་གིས། །གསུང་ཞིང་མཐར་ཐུག་ཕན་པ་རུ། །སྦྱོར་བ་སྐབས་ཐོབ་ཤེས་པར་བྱ། །སྐྱབས་གནས་ལྟ་བ་ཐབས་ཀྱི་གནད། །འཁྲུལ་ན་ཆོས་གཞན་གྱིས་མི་སྐྱོབ། །ཆོས་གནད་མ་འཕྱུག་གལ་ཆེ་བ། །ཆོས་གཞན་ལེགས་པར་སྟོན་ན་ཡང་། །སོགས་ནས་འཁྲུལ་མེད་དཔྱད་དགོས་བར། །དེ་དོན་གཞུང་གསུང་གོ་སླ་ཞིང་། ། ཆོས་ཀྱི་གནད་འཕྱུག་ལེགས་འདྲ་ཡང་། །འབྲས་མེད་འཁྲུལ་མེད་བཤད་པར་བྱ། ༈ །གནད་བཅོས་པ་ཡི་བདུད་བྱུང་ཚུལ། །དེ་ལ་གནད་རྣམས་འཆོས་པའི་བདུད། །ཞེས་ནས་བྱམས་པས་རྒྱུད་བླར་གསུང་། །བར་འདི་གཞུང་ལ་གཏམ་རྒྱུད་བཅས། །གོ་སླ་སོ་སོར་ཐར་པ་ཡི། །སྡོམ་པའི་ཚུལ་དང་བྱང་སེམས་ཀྱི། །སེམས་བསྐྱེད་བསླབ་བྱ་གསང་སྔགས་ཀྱི། །དབང་བསྐུར་རིམ་གཉིས་བསྔོ་བ་བཅས། ། གནད་ལ་འཇམ་དབྱངས་གསུང་བཞིན་གྱིས། །
༈ འཁྲུལ་པའི་གྲུབ་མཐའ་ལུང་རིགས་ཀྱི། །སུན་འབྱིན་གླེང་གཞི་བཅས་སྟོན་པར། །འཁྲུལ་པའི་གྲུབ་~143~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཐའ་སུན་བྱིན་པའི། །ཞེས་ནས་རིགས་པས་སུན་ཕྱུངས་ཤིག །ཞེས་དོན་གཞུང་དོན་གོ་བ་སླ། ༈ །བྱེ་བྲག་
ལུང་གི་སུན་འབྱིན་དོན། །གལ་ཏེ་ལུང་དང་འགལ་གྱུར་ན། །ཞེས་ནས་ཁྲིམས་ལ་ཅིས་མི་ཐུག །ཞེས་གསུང་གཞུང་བཞིན་གོ་སླའོ། །
༈ ལུང་སྦྱོར་ཇི་ལྟར་བྱེད་པའི་ཚུལ། །བླུན་པོ་མཁས་པར་འཆོས་པ་འགའ། །ཞེས་ནས་གཞུང་དང་མ་
འབྲེལ་བའི། །ཆོས་ལུགས་མང་ཡང་རོ་དང་འདྲ། །ཞེས་དོན་དགེ་སྡིག་མེད་ལྟ་བུའི། །ལུང་རྣམས་མཉམ་པར་བཞག་དུས་ཀྱི། །ལྟ་བའི་ལུང་ཡིན་བསྒོམ་པ་དང་། །སྤྱོད་པ་གཉིས་ལ་དེ་མི་འབྲེལ། །དབང་དང་ཆོ་ག་ལྷ་སྒོམ་སོགས། །རྣམ་དག་བྱ་དགོས་བསྒོམ་པ་ཡི། །ལུང་དུ་ཡང་ནི་ཤེས་པར་བྱ། །དེ་གསུམ་བསྲེ་སོགས་འཁྲུལ་པ་སྤོངས། །དེ་བཞིན་འཇིག་རྟེན་འདས་མ་འདས། །སྐབས་ཀྱི་ལུང་ཡང་སོ་སོ་རུ། །ཤེས་བྱ་མདོར་ན་གཞུང་ལུགས་ནི། །གང་ཡིན་དཔྱད་ཅིང་མ་ནོར་བྱ། ༈ །ཁུངས་ནས་མ་བྱུང་གདམ་ངག་སོགས། །གྲགས་རྣམས་ཚད་མར་མི་རུང་བསྟན། །སྙན་བརྒྱུད་དང་ནི་ཆིག་བརྒྱུད་དུ། །གྲགས་པའི་སོགས་ནས་ཡོད་མོད་ཀྱི། །འོན་ཀྱང་ཡིད་བརྟན་མི་བྱ་གསུང་། །ཟབ་པར་བསྒྲགས་ཀུན་མདོ་རྒྱུད་ཀྱི། །ལུང་གིས་བསྒྲུབ་དུ་མེད་རྣམས་སྤངས། ། མདོ་རྒྱུད་ལུང་གིས་དཔྱད་པ་གནད། ༈ །སྐུ་གཟུགས་རིང་བསྲེལ་གློ་བུར་ལྟས། །རྟོགས་དཔྱོད་བྱ་དགོས་བསྟན་པ་ནི། །རིང་བསྲེལ་དང་ནི་ཐུགས་སོགས་ནས། །དབྱེ་བ་མདོ་ཙམ་ཡིན་གསུང་བར། །ཞེས་པའི་བར་ནི་གོ་བ་སླ། །
༈ ཚིག་ལ་འཁྲུལ་པ་དགག་པ་ནི། །དེ་ནས་ཚིག་ལ་ཞེས་སོགས་ནས། །འཐད་ཕྱིར་མཁས་པས་བླང་
ཞེས་བར། །དེ་དོན་གཞུང་ལྟར་གོ་བ་སླ། །སྔར་ནས་རྒྱ་བོད་ཆོས་ལོག་རྣམས། །སྐྱེས་ཆེན་གོང་མས་བཀག་ཚུལ་དང་། །ཆོས་ལོག་འཕེལ་རྣམས་འགོག་པར་བསྟན། ༈ །སངས་རྒྱས་གསུང་རབ་དྲི་མ་མེད། །ཞེས་ནས་རུང་བས་ཚིམ་པར་སྣང་། །ཞེས་པའི་བར་ཡང་གོ་བ་སླ། ༈ །བསྟན་བཅོས་བརྩམ་པའི་ཀུན་སློང་གི །ལྷག་བསམ་རྣམ་དག་བསྟན་པ་ནི། །བདག་ནི་སེམས་ཅན་ཀུན་ལ་བྱམས། །ཞེས་ནས་བློ་ཡིས་སྤྱོད་ཀྱིས་བར། ། གཞན་ནི་གོ་སླ་ཆོས་ལོག་རྣམས། །ཕམ་པར་བྱེད་དང་བདུད་ཀྱི་རིགས། །ཡི་མུག་པར་གྱུར་ཆོས་ཤེས་པའི། ། མཁས་པ་ཐམས་ཅད་དགའ་བར་བྱེད། །འབྲས་བུ་རྣམ་པ་གསུམ་ཞེས་བརྗོད། ༈ །བསྟན་བཅོས་བརྩམ་པའི་རྒྱུ་མཁས་པའི། །ཤེས་རབ་བསྟན་པར་བྱ་བ་ནི། །བདག་གིས་སྒྲ་དང་ཚད་མ་བསླབ། །ཞེས་སོགས་ནས་ནི་ལེགས་སྤྲོད་པའི། །འཇམ་མགོན་བླ་མ་དེ་ལ་འདུད། །ཞེས་གསུང་གཞུང་བཞིན་གོ་སླའོ། །དེ་ལྟར་ལྷར་བཅས་འགྲོ་བ་ཡི། །སྐྱབས་གཅིག་དཔལ་ལྡན་ས་སྐྱ་པ། །འཇམ་མགོན་ས་སྐྱ་པཎྜི་ཏས། །ལེགས་གསུངས་སྡོམ་~144~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གསུམ་རབ་དབྱེ་བའི། །ཚིག་དོན་གོ་བདེ་མདོར་བསྡུས་ཚུལ། །མཁན་ཆེན་ཐམས་ཅད་མཁྱེན་གཟིགས་པས། །
ངག་དབང་ཆོས་གྲགས་འགྲེལ་པ་ལྟར། །དེ་ལ་དབང་དང་རིམ་གཉིས་དང་། །ཡེ་ཤེས་ཕྱག་ཆེན་ས་ལམ་རྣམས། ། གསང་སྔགས་ཟབ་མོ་ཡིན་མོད་ཀྱི། །སྦས་པར་འོས་ཀྱང་དུས་དབང་གིས། །ཟོམ་ལུས་རྒྱུན་ཆད་གྱུར་དོགས་ནས། །དེ་ལ་ཕན་ཕྱིར་གསལ་ཙམ་བཀོད། །
༈ དྲིན་ཅན་བླ་མ་འཇམ་དཔལ་དབྱངས། །མཆོག་ལ་འདུད་དོ་བྱིན་གྱིས་རློབས། །དཔལ་ལྡན་ས་སྐྱའི་
བསྟན་འཛིན་མཆོག །ཀུན་མཁྱེན་བསོད་ནམས་སེང་གེ་ཡིས། །ཕྱིས་སུ་བསྟན་པ་རིན་ཆེན་ལ། །ནོར་འཁྲུལ་བྱུང་བ་བསལ་བའི་ཕྱིར། །སྡོམ་གསུམ་ཁ་སྐོང་ཞེས་བྱ་བའི། །གཞི་ལམ་འབྲས་གསུམ་གསལ་བྱེད་པའི། ། ལེགས་བཤད་འོད་ཀྱི་སྣང་བ་མཛད། །དེ་ཡི་དགོངས་དོན་མདོ་ཙམ་བྲི། །སྡོམ་པ་གསུམ་གྱི་རབ་དབྱེ་ཡི། །ཁ་སྐོང་ཞེས་སོགས་མཚན་དོན་བསྟན། །རྗེ་བཙུན་བླ་མ་ལ་སོགས་དང་། །ཡོན་ཏན་ལྷུན་གྲུབ་ཚིག་བཞི་ཡི། ། མཆོད་པར་བརྗོད་པ་མཛད་ནས་ནི། །རྒྱལ་བའི་བཀའ་དང་ཚད་ལྡན་སོགས། །ཚིགས་བཞིས་བཤད་པར་དམ་བཅའ་བ། །དེ་དོན་གཞུང་བཞིན་གོ་སླའོ། །ཐོག་མར་གཞི་ཡི་ངོས་བཟུང་ལ། །རང་བཞིན་འོད་གསལ་ཤེལ་གྱི་ཁམས། །ཞེས་ནས་འཁོར་འདས་ཀུན་གྱི་གཞི། །ཞེས་དོན་རང་བཞིན་འོད་གསལ་བ། །ཤེལ་དཀར་ལྟ་བུ་ཁམས་བདེ་བར། །གཤེགས་པའི་སྙིང་པོ་ཅན་ཞེས་སོ། །དེ་ནི་འཁོར་འདས་ཀུན་གྱི་གཞི། །དེ་ལ་བག་ཆགས་བཟང་ངན་གྱི། །ཚོན་གྱིས་བསྒྱུར་བས་གནས་སྐབས་སུ། །འཁོར་འདས་དུ་མར་སྣང་བ་ཡིན། །དེ་ལ་ཆོས་ཀྱི་དབྱིངས་ཞེས་འདོགས། །ཐབས་ཀྱི་མ་ཟིན་འཁོར་བའི་གཞི། །ཐབས་ཀྱིས་ཟིན་ན་ལམ་འབྲས་བུ། །སྟོབས་དང་ཡོན་ཏན་བྱང་ཆུབ་ཐོབ། །
༈ ལམ་ནི་ཐེག་གསུམ་བསླབ་པ་ནས། །སེལ་བྱེད་ལམ་གྱི་མཆོག་ཞེས་བར། །ཞེས་དོན་ལྕགས་ཟངས་
དངུལ་སེར་སྦྱར། །དབྱིབས་ཀྱི་སྟེང་གི་སྒྲིབ་པ་ནི། །རང་རང་ངོ་སྐལ་རེ་སྤངས་ཤིང་། །ཡོངས་སུ་སྤངས་པ་རྡོ་རྗེ་ཐེག །སྤྱིར་བཏང་ལམ་ལ་མཆོག་ཞེས་པའི། །སྒྲ་ནི་བླ་མེད་ཐེག་ལ་འཇུག ༈ །འབྲས་བུའི་དོན་ནི་གནས་གྱུར་ནས། །འཆར་བའི་འབྲས་བུའོ་ཞེས་དོན། །འབྲས་བུ་གནས་གྱུར་ངོ་བོ་ཉིད། །ནམ་མཁའ་དྲི་བྲལ་ཡོན་ཏན་གྱིས། །རྣམ་མཁྱེན་ཟླ་བ་ཤར་བ་ལ། །གདུལ་བྱ་དག་པའི་ཆུ་གཙང་དུ། །ལོངས་སྐུ་མཆོག་གི་སྤྲུལ་སྐུ་གཉིས། ། ཅི་རིགས་སྐུ་གཟུགས་འཆར་བ་ནི། །ལམ་མཆོག་དེ་ཡི་འབྲས་བུ་ཡིན། །བླ་མེད་ལམ་ནི་སྒོམ་སྟོབས་ཀྱི། ། འབྲས་བུ་སྐུ་བཞི་ཐོབ་པའོ། །དེ་ཡི་རྒྱས་བཤད་གཞི་ཡི་སྐབས། ༈ །གཞི་ལ་གྲུབ་མཐའི་བྱེ་བྲག་གི །ཞེས་ནས་འདུས་བྱས་ཡིན་པར་དོན། །བྱེ་བྲག་གྲུབ་མཐའི་འདོད་ཚུལ་ནི། །བྱེ་སྨྲས་སེམས་བྱུང་མ་ཆགས་པའི། །རང་~145~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བཞིན་འདོད་པ་ཆུང་བ་དང་། །ཆོག་ཤེས་པ་ལ་རིགས་སུ་འདོད། །མདོ་སྡེ་པ་ཡི་ཐོབ་པ་སོགས། །རྐྱེན་གྱི་
དབང་ལ་བརྟེན་ནས་ནི། །གསར་དུ་བྱུང་བའི་ཟག་མེད་ཀྱི། །ས་བོན་ལ་ནི་རིགས་སུ་འདོད། །སེམས་ཙམ་པས་ནི་ཐོག་མེད་ནས། །གྲུབ་པའི་སྐྱེ་མཆེད་དྲུག་གི་ནི། །ཁྱད་པར་ཟག་མེད་ས་བོན་དང་། །སྒྲིབ་སྤང་དང་ནི་རུང་བ་དང་། །ཐོས་པའི་བག་ཆགས་ཞེས་བཞག་པའི། །དེ་ལ་རང་བཞིན་གནས་རིགས་འདོད། །དེ་གསུམ་དབུ་མ་པས་གཞལ་ན། །གཞི་རིགས་མཚན་ཉིད་པ་མ་ཡིན། །འདུས་བྱས་ཡིན་ནོ་བྱེ་མདོ་གཉིས། །རིགས་ཞེས་འདོགས་པ་ཙམ་ཞིག་ལས། །རང་བཞིན་གནས་རིགས་ཁས་མི་ལེན། །སེམས་ཙམ་སྐྱེ་མཆེད་དྲུག་གི་ནི། །ཁྱད་པར་དེ་ལ་གཉིས་སུ་ཕྱེད། །སྔ་མ་རྐྱེན་གྱི་ཡང་དག་པ། །བླངས་པ་རྒྱས་འགྱུར་གྱི་རིགས་དང་། །ཕྱི་མ་ཆོས་ཉིད་ཀྱིས་ཐོབ་པ། །རང་བཞིན་གནས་རིགས་སུ་འཇོག་པ། །ཀུན་མཁྱེན་བླ་མའི་དགོངས་པ་སྟེ། །ངག་དབང་ཆོས་ཀྱི་གྲགས་པས་གསུངས། །
༈ དེ་ནས་དབུ་མའི་ལུགས་བསྟན་པ། །འདིར་ནི་བྱམས་མགོན་ཀླུ་སྒྲུབ་ཀྱི། །ཞེས་ནས་ལ་སོགས་
བགྲང་ཡས་གསུང་། །བར་གྱི་དོན་ནི་བྱམས་མགོན་གྱི། །སེམས་ནི་གསལ་བ་སེམས་ཅན་ནས། །སངས་རྒྱས་བར་དུ་རྒྱུན་ཆགས་ཞིང་། །མ་འགག་པར་བཞེད་ཀླུ་སྒྲུབ་ཀྱིས། །ངོ་བོ་མཐའ་བཞི་སྤྲོས་ཀུན་གྱིས། །སྟོང་པར་བཞེད་ཅིང་དེ་གཉིས་ནི། །ཟུང་དུ་འཇུག་པའི་འདུས་མ་བྱས། །རང་བཞིན་གྱི་ནི་གནས་རིགས་དང་། །རྒྱུ་དུས་བདེ་གཤེགས་སྙིང་པོར་བཞེད། །དེ་ཡང་བྱམས་པའི་བཞེད་པ་ནི། །ཇི་སྙེད་ལྡོག་པར་ཞེས་བྱ་བ། །སེམས་ཅན་རྒྱུད་ལ་བདེ་གཤེགས་སྙིང་། །ཡོད་པ་བསྒྲུབ་ཚུལ་བཤད་པ་སྟེ། །གཞི་ལམ་འབྲས་བུའི་ཡོན་ཏན་གྱི། །ལྡོག་པ་མ་ལུས་ཚངས་པ་ཡི། །བདེ་བར་གཤེགས་པའི་སྙིང་པོ་ཉིད། །སེམས་ཅན་རྒྱུད་ལ་ཡོད་པ་ནི། །སྒྲུབ་བྱེད་གསུམ་གྱིས་སྒྲུབ་པ་ལ། །དཔེ་དགུར་ཡོད་དེ་དེ་བཞིན་གཤེགས། །སྐུ་གཟུགས་དྲི་མ་མེད་པ་དང་། །སྦྲང་དང་སྦྲང་རྩི་རོ་གཅིག་དང་། །འབྲས་བུ་སྣ་ཚོགས་ཤུན་པའི་སྦུབ། །སྙིང་པོ་གསུམ་གྱི་རིམ་པ་བཞིན། །གློ་བུར་དྲི་བྲལ་ཆོས་དབྱིངས་དང་། །ཟབ་མོ་སྟོང་ཉིད་སྟོན་གསུང་རབ། །དང་ནི་བརྗོད་བྱ་སྣ་ཚོགས་སྟོན། །གསུང་རབ་དཔེ་ཡི་མཚོན་དོན་གསུམ། །གསེར་གྱི་གཟུགས་ཀྱི་དཔེས་མཚོན་པའི། །རང་བཞིན་རྣམ་དག་གི་དེ་བཞིན། ། ཉིད་ཀྱི་དཔེ་ཡི་མཚོན་དོན་གཅིག །དེ་བཞིན་གཏེར་དང་འབྲས་བུ་ཅན། །ཤིང་དང་རིན་ཆེན་ལས་གྲུབ་སྐུ། ། འཁོར་ལོས་སྒྱུར་རྒྱལ་གསེར་ལས་གྲུབ། །སྲོག་ཆགས་གཟུགས་བརྙན་དཔེ་ལྔ་ཡི། །རིམ་པ་བཞིན་དུ་རང་བཞིན་གྱི། །གནས་རིགས་དང་ནི་རྒྱས་འགྱུར་རིགས། །སྐུ་གསུམ་དང་ལྔ་མཚོན་པའོ། །ཀླུ་སྒྲུབ་བཞེད་པ་ཇི་ལྟ་བའི། །ལྡོག་པ་བདེ་གཤེགས་སྙིང་པོ་ཡི། །ངོ་བོ་སྤྲོས་བྲལ་བཤད་པ་སྟེ། །རྟེན་འབྲེལ་གྱི་ནི་ཆོས་ཐམས་ཅད། ། ~146~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མཐའ་བཞི་སྤྲོས་པས་སྟོང་པའི་ཚུལ། །དོན་དམ་དཔྱོད་བྱེད་རིགས་པ་བསྟན། །སྤྲོས་བྲལ་སྟོང་པ་ཉིད་དེ་ལ། །
འཁོར་འདས་ཐམས་ཅད་རུང་བར་གསུང་། །བསྟོད་ཚོགས་ལ་ནི་ཟུང་འཇུག་གི །ལྡོག་པ་ཞེས་པ་བདེ་གཤེགས་སྙིང་། །ངོ་བོ་སྤྲོས་བྲལ་དེ་ཡང་སེམས། །གསལ་བ་ཟུང་དུ་ཆུད་པ་སྟེ། །རིགས་པས་གཏན་ལ་ཕབ་པ་ཡི། །སྟོང་ཉིད་དེ་ཡིས་སྟོང་རྐྱང་སྤངས། །འཁོར་འདས་རང་བཞིན་ལྷུན་གྲུབ་ཀྱི། །སེམས་དང་ཟུང་དུ་ཆུད་པ་ཉིད། ། འཁོར་འདས་བྱ་བྱེད་རུང་བར་གསུང་། །
དེ་ཡི་བྱམས་མགོན་གསལ་ཆ་ལ། །ཇི་སྙེད་ལྡོག་པར་འདོགས་པ་དང་། །ཀླུ་ཡི་སྤྲོས་བྲལ་ལ་ཇི་ལྟའི། །
ལྡོག་པའི་མིང་འདོགས་ཡངས་ཅན་མཁན། །དབང་ཕྱུག་དཔལ་བཟང་ཁྱད་ཆོས་བཞེད། །རྒྱལ་ཚབ་བྱམས་པ་མགོན་པོ་དང་། །རྒྱལ་བས་ལུང་བསྟན་ཀླུ་སྒྲུབ་གཉིས། །དགོངས་པ་མཐུན་སྟེ་བྱམས་པ་ཡི། །ཆོས་ཅན་གསལ་བའི་མཚན་ཉིད་ནི། །ཡོངས་རྫོགས་བསྟན་ཅིང་འཕགས་མཆོག་ཀླུས། །ཆོས་ཉིད་སྟོང་པ་དང་ཟུང་འཇུག །སྒོ་ནས་བསྟན་པས་ཤིང་རྟ་ཡི། །སྲོལ་འབྱེད་གཉིས་ནི་བདེ་བར་གཤེགས། །སྙིང་པོ་གསལ་སྟོང་ཟུང་འཇུག་ལ། ། འཇོག་པའི་བཞེད་པ་གཅིག་ཏུ་མཐུན། །མཚན་གྱི་རྣམ་གྲངས་གཞུང་ཚིག་གི །གོ་སླ་ཀུན་གཞིའི་སྒྲར་བཞེད་ཅེས། །འདི་ནི་རྣམ་ཤེས་ཚོགས་བརྒྱད་ཀྱི། །ནང་ཚན་མ་ཡིན་དེ་འདུས་བྱས། །འདིར་ནི་གོང་དུ་བཤད་པ་ཡི། ། གསལ་ཆ་འདུས་མ་བྱས་དེ་ལ། །ཀུན་གཞིའི་རྣམ་ཤེས་ཀྱིས་ནི་སྒྲ། །བདེ་གཤེགས་སྙིང་པོའི་མཚན་དུ་བཞེད། ། འདི་ནི་སེམས་ཙམ་དང་གསུང་ངག །སྐབས་སུ་མིང་ཙམ་ལ་མ་འཁྲུལ། །བདེན་པས་སྟོང་པའི་སྤྲོས་བྲལ་གྱི། ། རྣམ་དབྱེའི་གནད་ཤེས་གལ་ཆེའོ། །སྔགས་ཀྱི་མཚན་གྱི་རྣམ་གྲངས་ཀྱང་། །གཞུང་བཞིན་གོ་སླ་དེ་ཡང་ནི། ། ལུས་ལ་ཡེ་ཤེས་ཆེན་པོ་གནས། །ཞེས་པ་ཞུ་བདེ་ལྷན་སྐྱེས་དང་། །རང་བཞིན་ལྷན་སྐྱེས་གཉིས་ལས་ནི། །སྔ་མ་དཔེ་ཡི་ཡེ་ཤེས་དང་། །ཕྱི་མ་དོན་གྱི་ཡེ་ཤེས་ཏེ། །དེ་ནི་བདེ་གཤེགས་སྙིང་པོའོ། །འཇམ་དཔལ་དང་ནི་རྡོ་རྗེ་སེམས། །དེ་ཡང་གཞི་ལམ་འབྲས་གསུམ་དུ། །ཡོད་པའི་ནང་ནས་གཞི་དུས་དེ། །བདེ་གཤེགས་སྙིང་པོ་ཡིན་ཕྱིར་རོ། ༈ །ལོག་པར་རྟོག་པ་བྱེ་བྲག་ཏུ། །དགག་ལས་དང་པོ་དར་ཊཱིཀ་པ། །བཀག་དོན་དེང་སང་ཚིག་སོགས་ནས། །འདི་དོར་ཞིག་ཅེས་བར་གྱི་དོན། །དྲི་བཅས་སེམས་ལ་བདེན་མེད་ཀྱི། །མིང་འདོགས་མེད་དགག་འཁྲུལ་པ་དོར། །རོང་ཊཱིཀ་དངོས་བསྟན་ལ་ཞེན་བཀག །ཁ་གཅིག་སེམས་ཀྱི་སྟོང་གསལ་སོགས། ། ཞེས་ནས་ལུགས་ལ་མེད་པར་དོན། །གསལ་རྐྱང་འདུས་བྱས་གཞིར་མི་འཐད། །འདུས་བྱས་འདུས་མ་བྱས་གཉིས་ཀ །རང་བཞིན་གནས་རིགས་སོ་སོ་རུ། །བཞག་པ་མི་འཐད་ཟུང་འཇུག་ཏུ། །བསྡུ་ཕྱིར་འཁྱོག་པོ་བསྲང་བའི་ཚུལ། །དེ་ལྟར་ཡིན་ན་འགལ་བ་མེད། །~147~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
༈ པཎ་ཤཱཀ་པ་ཡི་རབ་དབྱེ་ལ། །སྒྲོ་བཏགས་བདེ་སྙིང་འགྲོ་རྒྱུད་ལ། །མེད་ཞེས་བཤད་པ་བཀག་དོན་
ནི༑ ༑འགའ་ཞིག་ཆོས་ནི་ཐམས་ཅད་ཀྱི། །ཞེས་ནས་འབད་མེད་སྒྲུབ་པར་དོན། །ཙན་དན་སྙིང་པོ་སྦྲུལ་ཡོད་
དང་། །འོ་མའི་སྙིང་པོར་མར་ཡོད་པ། མངོན་སུམ་གྲུབ་པས་དཔེར་མི་འཐད། །དེ་བཞིན་ཟླ་བ་སྒྲོན་མེ་སོགས། ། ལུང་དང་འགལ་ཞིང་དྲང་དོན་རྣམས། །ཐ་སྙད་དུ་ཡང་མེད་པ་ནི། །ཕུང་ཁམས་སྐྱེ་མཆེད་ལ་སོགས་ཆོས། ། མེད་མཐར་ལྷུང་ཞིང་བདེན་གཉིས་ཀྱི། །རྣམ་བཞག་མི་འབྱུང་འཇམ་དབྱངས་གསུངས། །མིན་པ་གཞུང་ནི་རང་གི་གསལ། །ཆོས་དབྱིངས་བདེ་གཤེགས་སྙིང་པོ་དང་། །སྟོང་ཉིད་སྤྲོས་བྲལ་དོན་དམ་བདེན། །དཔེ་དགུའི་ཚུལ་གྱིས་བསྟན་པ་ནི། །དྲང་དོན་ཀུན་རྫོབ་བདེན་པ་ཡིན། །དགོངས་གཞི་མཐའ་བཞི་སྤྲོས་བྲལ་དང་། ། དགོས་པ་དཔེ་དགུའི་བསྟན་དོན་ནི། །འགྲོ་བའི་རྒྱུད་ཀྱི་སྐྱོན་ལྔ་སྤངས། །སྒྲུབ་པའི་ཚུལ་གྱིས་ཡོད་ལ་འཐད། ། སྒྲུབ་པའི་ཚུལ་གྱི་ཞེས་པ་ནི། །སྒྲུབ་བྱེད་ཚུལ་གྱི་དོན་ཡིན་ཞེས། །མཁན་ཆེན་ངག་དབང་ཆོས་གྲགས་གསུངས། ། དེ་ཉིད་ངེས་དོན་ཡིན་ཟེར་ན། །མུ་སྟེགས་བདག་མཚུངས་སྐྱོན་རྣམས་འབྱུང་། །བྱམས་མགོན་དགོངས་པ་འགྲོ་སེམས་རྒྱུད། །བདག་གཉིས་སྤྲོས་པ་བྲལ་མཐོང་བ། །ཇི་ལྟར་མཐོང་ཞེས་དེ་ཉིད་ཀྱང་། །སེམས་ཅན་ལ་ཡོད་མཐོང་བ་ནི། །ཇི་སྙེད་མཐོང་གསུང་ཤེས་པ་གནད། །
༈ མཚན་ཉིད་པ་འགས་གློ་བུར་གྱི། །དྲི་བྲལ་ཆོས་དབྱིངས་རང་བཞིན་གྱི། །རྣམ་དག་ཆོས་དབྱིངས་མ་
ཡིན་ཏེ། །དེ་གཉིས་ཕན་ཚུན་སྤངས་འགལ་ཡིན། །ཟེར་བ་དེ་ནི་བཀག་པའི་ཆེད། །ཁ་ཅིག་རང་བཞིན་རྣམ་དག་དང་། །ཞེས་ནས་རྣམ་དག་ཤེས་པར་གྱིས། །ཞེས་དོན་དྲི་མ་བདེན་གྲུབ་ཀྱི། །དག་པའི་དབྱིངས་དང་གློ་བུར་གྱི། །དྲི་མ་གཉེན་པོས་བཅོམ་པ་ཡི། །དབྱིངས་གཉིས་གཞི་མཐུན་མེད་པ་ཡི། །ཚིག་ནི་འབྲེལ་མེད་འཁྲུལ་གཏམ་ཡིན། །དྲི་མ་བདེན་གྲུབ་ཀྱིས་དག་དང་། །གཉེན་པོས་བཅོམ་པའི་དག་པ་གཉིས། །དག་ཚུལ་སྔ་ཕྱིའི་རྣམ་པ་ལས། །དག་ཆ་འགལ་ན་སྐྱེ་འཇིག་དང་། །བྱས་དང་མི་རྟག་འགལ་བར་འགྱུར། །དྲི་མ་བདེན་གྲུབ་དག་པ་ནི། །དག་པ་ཙམ་གྱིས་གཉེན་པོ་ཡི། །བཅོམ་པའི་དྲི་མ་དག་མི་འགྲོ། །དེ་འདྲ་ཡིན་ན་གང་ཟག་གི། །བདག་མེད་རྟོགས་ཚེ་ཆོས་བདག་ཀྱང་། །ཕྱོགས་སུ་རྟོགས་འགྱུར་དེ་མི་འབྱུང་། །དེས་ན་ཀླུ་སྒྲུབ་ཞབས་སོགས་ཀྱི། ། ཆོས་དབྱིངས་རང་བཞིན་རྣམ་དག་ལ། །གློ་བུར་དྲི་བྲལ་དག་པ་ནི། །གཉིས་ལྡན་གསུང་འདི་ཚད་མ་ཡིན། ། ཆོས་ཀྱི་དབྱིངས་ཀུན་རང་བཞིན་གྱི། །རྣམ་པར་དག་པར་ཤེས་པར་བྱ། །
༈ ཇོ་ནང་ཀུན་མཁྱེན་ཆེན་པོ་ཡི། །སྙིང་པོ་བདེན་གྲུབ་འདོད་བཀག་པ། །མཁྱེན་རབ་གཤོག་ཡངས་རྒྱས་
པ་ཡི། །ཞེས་ནས་སྙིང་པོར་ཤེས་པར་གྱིས། །བར་གྱི་དོན་ནི་གཞིའི་གནས་ཚུལ། །ཇོ་ནང་པ་ཡི་འདོད་ལུགས་~148~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ནི༑ ༑གཞི་འབྲས་གཉིས་སུ་ཡོན་ཏན་གྱི། །ལྡོག་པ་དང་ནི་ངོ་བོ་སྟེ། །དབྱེར་མེད་ཆོས་དབྱིངས་བདེ་བར་
གཤེགས། །སྙིང་པོ་ཡིན་ནོ་ཆོས་དབྱིངས་ཏེ། །སྟོབས་སོགས་ཡོན་ཏན་ལྷུན་གྲུབ་ཀྱི། །དོན་དམ་སངས་རྒྱས་ཡིན་པ་འཐད། །མདོ་རྒྱུད་ལུང་གིའང་གསལ་བའོ། །གནད་ཀྱི་དོན་ནི་གཞིའི་དྲི་མ། །གཉེན་པོས་བཅོམ་པའི་གློ་བུར་གྱི། །དྲི་མས་བདེ་གཤེགས་སྙིང་པོ་སྟོང་། །དེ་གཉིས་འབྲུ་དང་འབྲུ་ཤུན་ལྟར། །འབྲལ་རུང་ཚུལ་དུ་ཡོད་པ་ཡིན། །བདེ་གཤེགས་སྙིང་པོ་སངས་རྒྱས་སུ། །གནས་གྱུར་སྟོབས་སོགས་ཡོན་ཏན་ནི། །བསམ་གྱིས་མི་ཁྱབ་དུས་རྟག་ཏུ། །མི་སྟོང་ཡོན་ཏན་དེ་དག་དང་། །དབྱེར་མེད་ལྡན་ཞིང་མི་འབྲལ་ལོ། །གཞི་འབྲས་འདོད་ཚུལ་ཐ་སྙད་དང་། །འགལ་ཏེ་དྲི་བཅས་སངས་རྒྱས་སུ། །ཡིན་ན་གནོད་བྱེད་འདི་ལྟར་འབྱུང་། །དྲི་བཅས་ཆོས་དབྱིངས་སངས་རྒྱས་སུ། །འདོད་ན་དེ་ལྟར་ཐ་སྙད་ཚེ། །སྐྱེ་གནས་འཇིག་གསུམ་ཡོད་མེད་དང་། །དམན་འབྲིང་མཆོག་གསུམ་གྱི་ཁྱད་པར། །མེད་པར་འགྱུར་རོ་ཐ་སྙད་ཀྱི། །ཚེ་ན་དེ་དག་སོ་སོ་རུ། །ཕྱེ་ནས་སྨྲ་དགོས་ལུང་ལས་གསལ། །ཡང་ན་ཐ་སྙད་དུ་དེ་ལྟར། །ཁས་ལེན་དགོས་ཀྱང་ཐ་སྙད་ལ། །ཚད་མར་བྱས་ན་གང་ཟག་ལ། །མི་སྟོན་ཆོས་ལ་སྟོན་པ་དང་། །ཚིག་ལ་མི་སྟོན་དོན་ལ་སྟོན། །དྲང་དོན་མི་སྟོན་ངེས་དོན་སྟོན། །རྣམ་ཤེས་མི་སྟོན་ཡེ་ཤེས་སྟོན། །གཞི་ལས་ཆོས་ལ་མི་སྟོན་ཅིང་། །གང་ཟག་སྟོན་གྱུར་སྐྱོན་མེད་དོ། །
ཟེར་ན་དེ་དག་གོ་རིམ་ནི། ། ཐོག་མར་ཐ་སྙད་ཁས་བླང་ནས། །ཕྱིས་ནས་དོན་དམ་གནས་ལུགས་ལ། །
འཇུག་པའི་གནས་སྐབས་གོ་རིམ་ཡིན། །ཐ་སྙད་དང་པོ་ནས་དོར་ན། །ཐ་སྙད་གསུང་པ་དོན་མེད་གྱུར། །གོ་རིམ་ལྡོག་པ་ཁྱོད་ལ་འགྱུར། །དོན་དམ་རྟོགས་པའི་རྟེན་ཐོག་མར། །ཐ་སྙད་ཁས་ལེན་འཕགས་མཆོག་ནི། །ཀླུ་སྒྲུབ་ཟླ་བའི་ལུང་ལས་གསལ། །ཡང་ནི་ཐ་སྙད་ཚེ་ན་ཡང་། །དྲི་བཅས་ཆོས་དབྱིངས་སངས་རྒྱས་སུ། །ཡིན་པས་སྐྱོན་མེད་ཞེས་ཟེར་ན། །བྱམས་པས་རྒྱུད་བླར་གསུང་པ་ཡི། །མ་དག་མ་དག་དག་པ་དང་། །ཞེས་སོགས་འཕགས་མཆོག་ཀླུ་སྒྲུབ་ཀྱིས། །ཇི་ལྟར་སོས་ཀའི་དུས་སུ་ཆུ། །དཔེ་དང་བཅས་སྟེ་གསུང་དང་འགལ། །མཚན་བཏགས་ཕྱེ་བ་དཔེ་བཅས་ནི། །སློབ་དཔོན་དཔལ་ལྡན་རྩེ་མོ་ཡི། །རྒྱུད་སྡེ་སྤྱི་རྣམ་ལས་ཀྱེ་རྡོར། །མཚན་གྱི་འབྲས་རྒྱུད་དངོས་སུ་བསྟན། །རྒྱུ་རྒྱུད་ཐབས་རྒྱུད་ཤུགས་བསྟན་པ། །ཕྱོགས་ཀྱི་གླང་པོའི་བརྒྱད་སྟོང་གི །དོན་བསྡུས་ནས་གསུང་ལུང་བཀོད་བཞིན། །དེས་ན་གཞི་དུས་དྲི་བཅས་ཆོས། །སངས་རྒྱས་ཡིན་པས་མ་ཁྱབ་ཤེས། །སྤྱི་རྣམས་ལུང་གི་དངོས་དོན་ནི། །སངས་རྒྱས་རྣམས་ཀྱི་དམིགས་མེད་པའི། །ཐུགས་རྗེ་ཆེ་དང་ཤེས་རབ་ཆེ། །ཟུང་འཇུག་ཀྱེ་རྡོར་འབྲས་བུའི་རྒྱུད། །དེ་ཉིད་ཐོབ་བྱེད་ལམ་ལ་ཡང་། །ཀྱེ་རྡོར་རྒྱུ་ཡང་ཀྱེ་རྡོར་དུ། །མིང་བཏགས་གསུམ་ཀ་ཀྱེ་རྡོ་རྗེ། །ཡིན་པར་ཕྱོགས་གླང་ལུང་གིས་གསལ། །མཚན་བཏགས་མི་ཕྱེད་མི་འཐད་ལ། །རྫོང་པ་ཀུན་དགའ་~149~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
རྒྱལ་མཚན་སོགས། །རང་ལུགས་བླ་མ་ཁ་ཅིག་གིས། །སྤྱི་རྣམ་ལས་ནི་རྒྱུད་གསུམ་ཀ །ཀྱེ་རྡོར་མཚན་ཉིད་པར་
བཞེད་ཞེས། །རྗེ་བཙུན་སྐུ་མཆེད་གསུང་ཟེར་ན། །གསུམ་ཀ་ཀྱེ་རྡོར་མཚན་ཉིད་པ། །མི་འཐད་ཀྱེ་རྡོར་རྒྱུད་ཀྱི་ནི། ། མཚན་དོན་བཤད་ཚེ་རྒྱུ་ལམ་གཉིས། །ཐབས་ཤེས་ཟུང་འཇུག་གི་སྒོ་ནས། །ཀྱེ་རྡོར་མཚན་དོན་བཤད་དུ་ཡོད། ། གསུམ་ཀ་བརྗོད་བྱ་དོན་གྱི་ནི། །ཀྱེ་རྡོར་མཚན་ཉིད་པ་ཡིན་ཀྱང་། །དེ་ལ་མཚན་བཏགས་ཕྱེ་བའི་ཚེ། །ཧེ་ནི་སྙིང་རྗེ་ཆེན་པོ་ཉིད། །བཛྲ་ཤེས་རབ་བརྗོད་པར་བྱ། །ཞེས་པའི་དངོས་བསྟན་ཀྱེ་རྡོ་རྗེ། །མཚན་ཉིད་པ་ཡིན་དེ་ཡི་ནི། ། ཤུགས་བསྟན་རྒྱུ་ལམ་ཀྱེ་རྡོར་གཉིས། །ཀྱེ་རྡོར་བཏགས་པ་བ་ཡིན་ནོ། །རྗེ་བཙུན་སྐུ་མཆེད་ལུང་གི་དོན། །རྒྱུ་དང་ལམ་ལ་དངོས་བཏགས་ནི། །མ་ཕྱེས་ཚེ་ན་ཀྱེ་རྡོར་སྒྲ། །འཇུག་སྟེ་རྒྱུ་རྒྱུད་ཀྱེ་རྡོར་སོགས། །གསུམ་ཆར་འཆད་པས་ཀྱེ་རྡོར་འཆད། །ཞེས་ཙམ་དོན་ཡིན་ཡང་ན་ནི། །རྒྱུད་གསུམ་མཚན་དོན་གྱིས་ནི་སྐབས། །དངོས་བཏགས་མ་ཕྱེའི་ཀྱེ་རྡོ་རྗེ། །ཡིན་ཞེས་ཀུན་མཁྱེན་བླ་མས་བཞེད། །ཀྱེ་རྡོར་མཚན་ཉིད་པ་ལ་ནི། །ལྷ་སྐུ་ཞལ་ཕྱག་རྣམ་པ་ནི། །གང་ཟག་ཡིན་པས་རྒྱུད་གསུམ་གྱི། །ནང་ཚན་འབྲས་བུའི་ཀྱེ་རྡོར་ཡིན། །ཕྱི་མ་ཧེ་སོགས་རྒྱུད་ཚིག་གིས། །དངོས་བསྟན་རྒྱུད་གསུམ་ནང་ཚན་དུ། །གྱུར་པའི་འབྲས་བུའི་ཀྱེ་རྡོ་རྗེ། །མཚན་ཉིད་པ་ནི་དེ་ཡིན་ནོ། །
གལ་ཏེ་རྒྱུད་ནི་གསུམ་ཀ་ནི། །ཀྱེ་རྡོར་མཚན་ཉིད་པ་ཡིན་ན། །ཀྱེ་རྡོར་སྒྲ་ཡི་འབྲས་རྒྱུད་ནི། །དངོས་
བསྟན་རྒྱུ་ལམ་ཤུགས་བསྟན་དུ། །མི་འཐད་གསུམ་ཀ་མཚུངས་པར་གྱུར། །དཔེར་ན་གསེར་བུམ་བསྟན་པ་ཡིས། །བུམ་མིང་ཙམ་ལས་དངུལ་ཟངས་བུམ། །ཤུགས་ལ་བསྟན་པ་མི་འབྱུང་ངོ་། །མཚན་བཏགས་མི་ཕྱེའི་གཞུང་འགལ་བ། །ཤེར་ཕྱིན་སྐབས་སུ་གཞུང་ལམ་གཉིས། །ཤེར་ཕྱིན་མཚན་ཉིད་པ་མིན་པ། །སློབ་དཔོན་སེང་གེ་བཟང་པོ་ཡི། །བརྒྱད་སྟོང་འགྲེལ་ཆེན་ལས་གསུང་དང་། །དེ་བཞིན་དཀོན་མཆོག་འབང་གིས་ནི། ། འགྲེལ་པ་ལས་ནི་གསུང་པ་ལྟར། །དངོས་བཏགས་གཙོ་ཕལ་རྣམ་བཞག་ནི། །གཞུང་ལུགས་ཆེན་པོ་སྤྱི་ལ་མཛད། །དཔེར་ན་ཁ་ཆེ་སྣ་ཉག་ལ། །སེང་གེར་བཏགས་པ་ཁ་ཆེ་ནི། །སེང་གེ་མ་ཡིན་སྣ་ཉག་པར། །སེང་གེའི་མིང་བཏགས་ལྟ་བུའོ། །
བོད་གཞུང་ཇོ་ནང་རང་གི་ནི། །ངེས་དོན་རྒྱ་མཚོར་གཞི་འབྲས་གཉིས། །གཉིས་མེད་ཡེ་ཤེས་སྤྱི་ཙམ་པ། །
ཤེར་ཕྱིན་མཚན་ཉིད་པ་མི་འཐད། །དེ་ལྟར་ཡིན་ན་བརྒྱད་སྟོང་པ། །དོན་བསྡུས་སོགས་ལས་དེ་བཞིན་གཤེགས། ། ཤེར་ཕྱིན་མཚན་ཉིད་པའི་རྟེན་གྱི། །ཁྱད་པར་གསུངས་པ་དོན་མེད་གྱུར། །ཡང་ནི་དེ་བཞིན་གཤེགས་པ་ལ། ། གཞི་དུས་དེ་བཞིན་གཤེགས་པ་སོགས། །མང་དུ་ཡོད་པས་གཞི་དུས་ཀྱི། །གཉིས་མེད་ཡེ་ཤེས་རྟེན་ཡིན་པས། ། ~150~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྐྱོན་མེད་སྙམ་ན་དེ་མི་འཐད། །གཞི་དུས་སུ་ནི་དེ་བཞིན་གཤེགས། །མཚན་ཉིད་པ་ཡོད་ཐ་སྙད་དང་། །འགལ་
བའི་སྐྱོན་ནི་སྔར་བསྟན་ཟིན། །གཞན་ཡང་གཞུང་དང་ལམ་གཉིས་ལ། །མཚན་ཉིད་གསུམ་ གཞན་དབང་ཀུན་
བཏགས་ཡོངས་གྲུབ་ ཕྱེ་ཡོངས་གྲུབ་ནི། །ཡོངས་གྲུབ་ཤེར་ཕྱིན་མཚན་ཉིད་པ། །མ་ཡིན་ན་ནི་ཆོས་ཐམས་ཅད། །
མཚན་ཉིད་གསུམ་དུ་ཕྱེ་བ་ཡིས། །ཡོངས་གྲུབ་ཤེར་ཕྱིན་མཚན་ཉིད་པར། །ཇོ་ནང་རང་གི་འདོད་དང་འགལ། ། ཡིན་ན་ཤེས་རབ་ཕ་རོལ་ཕྱིན། །གཉིས་ཞེས་གཞུང་ན་བརྒྱད་སྟོང་གི །འགྲེལ་ཆེན་སོགས་ལས་ཤེར་ཕྱིན་ལ། ། དངོས་བཏགས་ཕྱེ་བ་རྒྱབ་བརྟེན་དུ། །དྲང་སྟེ་བཤད་པ་དང་འགལ་ལོ། །འཁྲུལ་མེད་བླང་བྱར་བསྟན་པ་ནི། ། ཤེར་ཕྱིན་དངོས་བཏགས་ཕྱེ་དགོས་པས། །གཞུང་འདིའི་དགོངས་པ་སློབ་དཔོན་ནི། །སེང་གེ་བཟང་སོགས་འཕགས་ཡུལ་གྱི། །མཁས་གྲུབ་ཀུན་མཐུན་ས་སྐྱ་པའི། །རྗེ་བཙུན་གོང་མས་རྒྱུད་སྡེ་ཡི། །སྤྱི་རྣམས་ལས་གསུང་གུས་པས་ལོང་། །གློ་བུར་དྲི་བྲལ་ཆོས་སྐུ་དེ། །ཐོབ་ལ་ཚོགས་བསག་དགོས་གྱུར་ན། །དོན་དམ་ཆོས་ཀྱི་སྐུར་མི་འགྱུར། །དེ་ཡང་ཚོགས་གཉིས་བསགས་པ་ལ། །ལྟོས་མི་དགོས་ན་འགྲོ་བ་ཀུན། །དང་པོ་ཉིད་ནས་གློ་བུར་གྱི། །དྲི་བྲལ་འགྱུར་བས་སྙིང་པོ་ལ། །དྲི་མས་སྒྲིབ་པ་དཔེ་དགུ་ཡི། །བསྟན་པ་དེའང་དོན་མེད་འགྱུར། ། དོན་དམ་གནས་ལུགས་འགལ་བའི་སྐྱོན། །ཆོས་ཀྱི་དབྱིངས་ཞེས་ཡོངས་གྲུབ་ལ། །བདེན་གྲུབ་འདོད་པ་འཁོར་ཐ་མི། །ངེས་དོན་གཞུང་དང་འགལ་བ་སྟེ། །ཆོས་དབྱིངས་བདེན་གྲུབ་འདོད་པ་ནི། །དོན་དམ་སྒྲོ་འདོགས་ཀྱི་མཐར་ལྷུང་། །
མདོ་ལས་ཟབ་ཞི་སྤྲོས་བྲལ་སོགས། །རྣམ་གྲངས་ལྔ་རུ་གསུངས་པ་ལས། །ཆོས་ཀྱི་དབྱིངས་ནི་འདུས་
མ་བྱས། །བདེན་མེད་དུ་བསྟན་རྩ་ཤེ་ཡི། །འདུས་བྱས་བརྟགས་པའི་རབ་བྱེད་ལ། །སྐྱེ་དང་གནས་དང་འཇིག་པ་དག །ཅེས་སོགས་སྐྱེ་གནས་འཇིགས་གསུམ་བྲལ། །འདུས་བྱས་བདེན་པར་མ་གྲུབ་པས། །འདུས་མ་བྱས་ཀྱང་བདེན་གྲུབ་མིན། །དེས་ན་འདུས་བྱས་འདུས་མ་བྱས། །བདེན་མེད་ཉིད་དུ་མཚུངས་པར་སྟོན། །འཕགས་མཆོག་ཀླུ་ཡི་དངོས་སྨྲ་ནི། །འགོག་པར་མཛད་པའི་རིགས་པ་ཉམས། །ཁྱེད་ལ་ལོག་གྱུར་བདེན་གྲུབ་ཀྱི། ། ཆོས་སུ་ཁས་བླང་བྱས་ཕྱིར་རོ། །དབུ་མ་པ་ཡི་ཆོས་ཐམས་ཅད། །རང་བཞིན་མེད་ཅེས་འཤད་པ་ལ། །དངོས་སྨྲས་དེ་ལྟའི་ཚིག་དེ་ཡང་། །རང་བཞིན་ཡོད་མེད་མེད་ན་ནི། །མེད་པའི་དམ་བཅའ་ཉམས་ཡོད་ན། །རང་བཞིན་གྲུབ་པར་ཁས་ལེན་གྱུར། །དེ་ལ་དབུ་མ་པས་འདི་གསུངས། །དངོས་སྨྲ་ཁྱེད་ཀྱི་བདེན་གྲུབ་ཀྱི། །དམ་བཅའ་བྱས་ཤིང་དབུ་མ་པས། །ཡོད་མེད་གཉིས་ཀར་མ་བཟུང་པས། །རང་བཞིན་མེད་པ་ཅེས་པའི་དོན། །དམ་བཅའ་མེད་པར་འཆད་པ་ཡིན། །དེ་ལྟར་དངོས་སྨྲའི་ཚིག་གི་ལན། །ཙམ་མིན་དབུ་མའི་དགོངས་པ་དངོས། །ཀླུ་~151~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སྒྲུབ་ཞབས་ཀྱིས་གསུང་པ་དང་། །འཕགས་པ་ལྷ་དང་ཟླ་བས་ཀྱང་། །དེ་བཞིན་གསུངས་པ་དབུ་མ་པས། །དོན་
དམ་ཡོད་མེད་གཉིས་ཀ་རུ། །དམ་བཅའ་ཁས་ལེན་མེད་པས་ན། །སྐྱོན་དང་ཀླན་ཀ་ཀུན་ལས་གྲོལ། །དེ་ཡང་སྒྲུབ་པའི་དམ་བཅའང་མེད། །དགག་པའི་དམ་བཅའ་ཡང་མེད་པས། །གནས་ལུགས་ལ་ནི་དཔྱོད་པའི་ཚེ། ། རང་རྒྱུད་གཏན་ཚིགས་མི་འཐད་ཞེས། །འཕགས་མཆོག་ཀླུ་ཡི་དྲུག་ཅུ་པ། །དེ་འགྲེལ་ཟླ་བའི་ཚིག་གསལ་ལས། །དབུ་མ་ཡིན་ན་རང་རྒྱུད་ཀྱི། །རྗེས་དཔག་བྱ་བ་རིག་མ་ཡིན། །ཕྱོགས་གཞན་ཁས་བླང་མེད་ཕྱིར་རོ། ། ཞེས་གསུང་གནས་ལུགས་གཏན་འབེབས་ཕྱིར། །དགག་སྒྲུབ་རྣམ་བཞག་བྱེད་པ་ནི། །ཐམས་ཅད་ཀུན་རྫོབ་སྒྱུ་མ་ཡི། །རྣམ་རོལ་ཁས་ལེན་ཕྱིར་ཡིན་ཏེ། །ཇི་ལྟར་སྤྲུལ་པས་སྤྲུལ་པ་དང་། །སྒྱུ་མའི་སྐྱེས་བུའི་སྒྱུ་མ་ལ། ། དགག་པ་བྱེད་པ་ཅི་འདྲ་བ། །དགག་པ་དེ་ཡང་དེ་འདྲ་འདོད། །
དེ་ལྟར་བྱས་པས་ཇོ་ནང་པས། །སྐྱོན་མེད་འདུས་བྱས་བདེན་མ་གྲུབ། །བདེན་གྲུབ་དམ་བཅའ་མེད་
བཤད་པ། །འཕགས་པའི་མཉམ་བཞག་གཟིགས་ངོར་ཡིན། །རྗེས་ཐོབ་ཡོད་མེད་ཡིན་མིན་གྱི། །ཤན་འབྱེད་སྐབས་ཡིན་ཟེར་མི་འཐད། །སྔ་མ་གདུལ་བྱས་གནས་ལུགས་དོན། །རྟོགས་ཕྱིར་རིག་པས་གཏན་འབེབས་སྐབས། །ཕྱི་མ་དབུ་མ་པས་དངོས་སྨྲའི། །རྩོད་བཟློག་སྐབས་ཡིན་དེ་གཉིས་ནི། །མཉམ་བཞག་སྐབས་ཞེས་སྨྲ་བ་ནི། །ཧང་ཐལ་ཚིག་སྟེ་རྗེས་ཐོབ་ཏུ། །རྩོད་པ་མི་བྱེད་མཉམ་བཞག་དུ། །རྩོད་པ་བྱེད་ཅེས་སྨྲ་བ་ནི། །ཇོ་ནང་གྲུབ་མཐའི་སྐྱོན་ཡིན་ནོ། །དགོས་པ་འགལ་བ་སྤང་པ་ནི། །སྙིང་པོ་བདེན་པར་གྲུབ་པ་དེ། །མགོན་པོ་བྱམས་པས་རྒྱུད་བླ་མར། །སྐྱོན་ལྔ་སྤངས་ཞེས་གསུང་དང་འགལ། །ཤེར་ཕྱིན་མདོ་ལས་སྤྲིན་རྨི་ལམ། །སྒྱུ་མ་གསུམ་དཔེས་ཆོས་ཐམས་ཅད། །བདེན་སྟོང་གསུང་དང་བཀའ་འཁོར་ལོ། །ཐ་མར་སེམས་ཅན་རྒྱུད་ལ་ནི། །བདེ་སྙིང་རྟག་བརྟན་ཐེར་ཟུག་གི །བདེན་གྲུབ་ཡོད་གསུང་འགལ་བ་ཡི། །དགོས་པ་བཀོད་ནས་དེ་ཡི་ལན། །འཁོར་ལོ་ཐ་མར་གསུང་པ་ནི། །སྐྱོན་ལྔ་སྤང་ཕྱིར་གསུང་པ་ཡི། །ཤུགས་ལས་ཤེར་མདོ་ངེས་དོན་དང་། །ཐ་མ་དྲང་དོན་ཡིན་པར་གསལ། །སྡོམ་གསུམ་ཚིག་དོན་ཐལ་འགྱུར་ནི། །བསྒྲུབ་པའི་ཕྱིར་ན་འདི་འཐད་བཞེད། །དེས་ན་དབུ་མ་པ་ཡི་ལུགས། །ཤེར་མདོ་ངེས་དོན་བཀའ་ཐ་མ། །དྲང་ངེས་སྣ་ཚོགས་འདྲེས་སྨྲ་དགོས། །གནད་དོན་བསྡུས་ཏེ་བསྟན་པ་ནི། །གཞི་ཡི་གནས་སྐབས་མདོར་བསྡུས་ན། །ཕྱི་ནང་ཆོས་ཀུན་སེམས་སུ་འདུས། །སེམས་ཉིད་གདོད་ནས་མཐའ་བཞི་ཡི། །སྤྲོས་བྲལ་ངོ་བོ་སྟོང་ཉིད་ཡིན། །སྟོང་ཉིད་དེ་དང་གསལ་བའི་ཆ། །ཡ་མ་བྲལ་བར་ཟུང་དུ་འཇུག །བློ་འདས་བརྗོད་བྲལ་རྒྱུ་དུས་ཀྱི། །བདེར་གཤེགས་སྙིང་པོར་ཤེས་བྱ་སྟེ། །ཟུང་འཇུག་དེ་ནི་གཞི་དུས་ཀྱི། །གནས་ལུགས་མཐར་ཐུག་ཉིད་ཡིན་ནོ། །གཞི་ཡི་སྐབས་ཏེ་དང་པོའ ོ། །~152~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
༈ དེ་ནས་ལམ་གྱི་གནས་སྐབས་ལ། །ལམ་གྱི་རྣམ་བཞག་སྤྱིར་བསྟན་པ། །ལམ་ལ་གྲུབ་མཐའ་རྣམ་
བཞི་ཡི། །སོགས་ནས་ངོ་བོ་གཅིག་གི་བར། །གཞི་ཡི་སྟེང་གི་དྲི་མ་ནི། །སྦྱོང་བའི་ལམ་ལ་གྲུབ་མཐའ་བཞིའི། །
རང་རང་གཞུང་ལས་ཐེག་གསུམ་གྱི། །ལམ་གྱི་རྣམ་བཞག་བསྟན་པར་བཞེད། །འདུལ་བ་ལུང་དང་མཛོད་སོགས་ལས། །ཉན་རང་ཐེག་ཆེན་ལམ་བགྲོད་ཚུལ། གསུང་འདི་བྱེ་སྨྲ་མདོ་སྡེའི་ལུགས། ཡང་ནི་ས་ཡི་དངོས་གཞི་ལས། །ཉན་རང་བྱང་སེམས་གསུམ་གསུང་པ། །དེ་ནི་སེམས་ཙམ་པ་ཡི་ལུགས། །མདོ་སྡེ་རྒྱན་ལ་རྟོགས་རིགས་ཀྱི། །སྒོ་ནས་ཐེག་གསུམ་ལམ་གསུང་པ། །སྐབས་དེའི་དབུ་མའི་ལུགས་ཡིན་ནོ། །འོན་ཀྱང་གྲུབ་མཐའ་འོག་མ་ལས། །འོག་མ་དེ་ལས་གོང་གོང་མ། །གཙོ་ཆེར་དབུ་མ་པས་གཞལ་ན། །དབུ་མའི་གཞུང་མ་གཏོགས་པ་གཞན། །བྱང་ཆུབ་གསུམ་ཐོབ་ལམ་མ་ཚང་། །དབུ་མའི་གཞུང་ལས་བཤད་པ་ཡི། །ལྟ་གྲུབ་ལ་ནི་མ་བརྟེན་པར། །གཞན་གྱིས་བྱང་ཆུབ་ཐོབ་མི་ནུས། །གསང་སྔགས་རྡོ་རྗེ་ཐེག་པ་ནི། །ཕ་རོལ་ཕྱིན་ལས་ཁྱད་ཆོས་བཞིའི། །ཁྱད་འཕགས་སྔགས་ཀྱི་ལམ་ཞུགས་ཚེ། །རྟེན་གྱི་གང་ཟག་སྡོམ་གསུམ་ལྡན། །ཐབས་ནི་རིམ་གཉིས་ཉམས་ལེན་ལ། །འབད་པས་འཕྲལ་དུ་བླ་མེད་པའི། །བྱང་ཆུབ་བསྒྲུབ་པ་ནུས་པ་ཡིན། །སྡོམ་གསུམ་དེ་ཡང་ལེན་བྱེད་ཀྱི། །ཚུལ་ནི་འདུལ་བ་དབུ་སེམས་ཀྱི། །སེམས་བསྐྱེད་སྔགས་ཀྱི་དབང་ཆོག་ལས། །རིམ་གྱིས་བླང་ནས་འཇུག་པའམ། །འོག་མ་གཉིས་ཀྱི་སྦྱང་པ་ནི། །མ་སོང་ན་ནི་དབང་བསྐུར་གྱི། །དཀྱུས་ཐོག་གཅིག་ལ་སྡོམ་པ་གསུམ། །གཅིག་ཆར་ཐོབ་ཚེ་སྡོམ་པ་གསུམ། །ལྡན་ཚེ་གང་ཟག་དེའི་རྒྱུད་ལ། །སྡོམ་པ་གསུམ་ཆར་སྔགས་སྡོམ་གྱི། །ངོ་བོ་གཅིག་ཡིན་སྐྱེ་འཇིག་ནི། །གཅིག་ཆར་བྱེད་ན་བཏང་ཐོབ་ཀྱང་། །དུས་གཅིག་འགྱུར་རོ་ཅེས་ཟེར་ན། །ཕྱི་མ་མ་ངེས་སྐྱེ་འཇིག་གི །སྐད་ཅིག་གིས་བྱེད་བཏང་ཐོབ་ནི། །རྒྱུན་ལ་འཇོག་པ་ལུང་རིགས་གནད། །ཐོབ་པ་སོ་སོའི་ཆོ་གའི་དུས། །བཏང་བ་ཉན་ཐོས་སོ་ཐར་ནི། །ཚེ་འཕོས་ཚེ་དང་བྱང་སྔགས་གཉིས། ། བྱང་ཆུབ་སྙིང་པོའི་མཐའ་ཅན་ཡིན། །
སོ་སོར་བཤད་པའི་སོ་ཐར་ནི། །བཀའ་གདམས་པ་སོགས་འགའ་ཞིག་གི །སོ་ཐར་སྡོམ་པ་གཟུགས་
ཅན་དང་། །གྲངས་ཀྱང་རིགས་བརྒྱད་ཁོ་ནར་དང་། །འཆི་ཚེ་གཏོང་བས་ཁྱབ་འདོད་པས། །བཀག་དོན་དེ་ལ་ཁ་ཅིག་ནས། །སོགས་ནས་ཅི་ལྟར་གཏོང་ཞེས་བར། །དོན་ནི་དགའ་གདོང་པ་སོགས་ཀྱི། །འཁྲུལ་གཞི་བྱེ་སྨྲའི་འདུལ་མཛོད་ཀྱི། །གྲུབ་མཐའ་ཨ་འཐས་པ་ལ་བརྟེན། །བྱུང་འདི་ཐེག་ཆེན་སྐབས་མི་འཐད། །བྱེ་སྨྲས་སྡོམ་པ་རིགས་བྱེད་མིན། །གཟུགས་སུ་འདོད་པ་མདོ་སྡེ་པས། བཀག་ནས་ཤེས་པ་ལྐོག་ན་མོ། །བསྒྲུབ་པའི་རྩོད་པ་རྩོད་ལན་བཅས། །རྒྱས་པར་མཛོད་འགྲེལ་སོགས་ལས་གསུང་། །དབུ་སེམས་སྐྱབས་དང་སྔགས་ཀྱི་གཞུང་། ། ~153~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སྡོམ་པ་གཟུགས་ཅན་མི་འཐད་པ། །སྨོས་ཀྱང་ཅི་དགོས་ཀྱཻ་རྡོ་རྗེའི། །རྒྱུད་ནི་འབུམ་པ་ལས་འདི་གསུང་། །
རིགས་ཅན་གསུམ་གྱི་བསླབ་པ་ཡང་། །དཀྱིལ་འཁོར་ཆེན་པོ་འདིར་ཞུགས་ནས། །རིག་པ་འཛིན་པ་ཞེས་བྱའོ། ། གསུང་པའི་ལུང་ལ་གནོད་པ་སྟེ། །དེ་ལྟར་ཡིན་ན་ཐེག་དམན་གྱི། །སྡོམ་པ་སྔགས་སྡོམ་གནས་གྱུར་ཚེ། ། བེམས་པོ་ཤེས་པར་གནས་གྱུར་པ། །ཁས་སུ་ལེན་དགོས་ལུས་སེམས་གཉིས། །རྫས་གཅིག་འདོད་པ་མུ་སྟེགས་ནི། །རྒྱང་འཕེན་པ་ཡི་ལུགས་ཡིན་ཞིང་། །སངས་རྒྱས་གཞུང་ལ་དེ་མི་སྲིད། །སོར་སྡོམ་གྲངས་ལ་རིགས་བརྒྱད་པོ། །ཁོ་ནར་བཟུང་བ་མི་འཐད་དེ། །ཉེ་བར་འཁོར་གྱིས་ཞུས་པ་ཡི། །མདོ་དང་བྱང་སེམས་སོ་སོར་ཐར། །བསྟན་པའི་མདོ་དང་ཆོས་བཞི་བསྟན། །མདོ་ལས་གསུངས་པའི་སོར་སྡོམ་དང་། །གཞན་ཡང་སྔགས་སྡོམ་བྱང་སྡོམ་གཉིས། །རིགས་བརྒྱད་གང་དུ་འདུ་ཞེས་སྨྲོས། །དེ་ཉིད་སོར་སྡོམ་ཡིན་པའི་ཕྱིར། ། སྔགས་ལ་བྱང་སྡོམ་གྱིས་ཁྱབ་ཅིང་། །དེ་ལ་སོར་སྡོམ་གྱིས་ཁྱབ་པའི། །ངོ་བོ་གཅིག་པ་མདོ་རྒྱུད་ཀྱི། །དགོངས་པ་ས་སྐྱ་པ་ཡི་ལུགས། །
འོན་ཀྱང་དབང་བསྐུར་ཆོ་ག་ལས། །ཐོབ་པའི་སྔགས་སྡོམ་རིགས་བརྒྱད་པོ། །གང་རུང་གཞི་མཐུན་
ཙམ་ཡོད་དེ། །རྡོ་རྗེ་རྩེ་མོ་ལས་བཤད་པའི། །སྡོམ་པ་སྟ་གོན་འཇུག་པའི་སྐབས། །ཐུན་མིན་སྐྱབས་འགྲོའི་རྗེས་བཟློས་ནི། །བྱེད་ཚེ་ཐོབ་པའི་སོར་སྡོམ་དེ། །ཡོངས་རྫོགས་དགེ་བསྙེན་སྡོམ་པ་ཡིན། །བླ་མ་ངོར་པ་ཡབ་སྲས་བཞེད། །ཤེས་བྱེད་རྡོ་རྗེ་རྩེ་མོ་ཡི། །ལུང་དང་གནད་དོན་གཅིག་པའོ། །ཆོ་ག་ལས་ནི་ཐུན་མིན་ཀྱི། ། སྐྱབས་འགྲོའི་སྐབས་སུ་བཟུང་ཐོབ་ཡིན། །རིགས་པས་འཐད་དེ་སྐྱབས་འགྲོ་ནི། །རྩོམ་བྱེད་དུ་ནི་བྱས་པ་ཡི། ། སྒོ་ནས་སྤང་བྱ་ལྔ་སྤངས་པ། །དོན་གྱི་ཁས་བླང་སྡོམ་པ་ཡིན། །ཡོངས་རྫོགས་དགེ་བསྙེན་བསྒྲུབ་པའི་ཕྱིར། ། རྒྱུ་མཚན་དེས་ན་གོང་བཤད་ཀྱི། །ཉེ་བར་འཁོར་གྱིས་ཞུས་མདོ་སོགས། །གསུང་དང་སོ་བྱང་སྔགས་ཀྱི་ནི། །ངོ་བོར་གྱུར་པའི་སོར་སྡོམ་རྣམས། །བྱང་ཆུབ་བར་བླང་སྡོམ་པ་ཡིན། ༈ །པཎ་ཤཱཀ་སོགས་ཀྱི་སོར་སྡོམ་ལ། ། ངེས་འབྱུང་གིས་ནི་མ་ཁྱབ་པར། །འདོད་དེ་འཇིགས་སྐྱོབ་ཚུལ་ཁྲིམས་སོགས། །གསུམ་དུ་ཕྱེ་བ་དགག་པ་ནི། ། ལ་ལས་སོ་སོར་ཐར་སོགས་ནས། །ཐོད་བཞིན་ཁུར་བར་མཛད་པར་དོན། །དེ་དག་གི་ནི་དུས་ཀུན་སློང་། ། སྐྱབས་འགྲོ་རྩོམ་བྱེད་དུ་བྱས་ཚེ། །སངས་རྒྱས་མྱང་འདས་ལམ་སྟོན་པ། །ཆོས་ལ་ལམ་དངོས་དགེ་འདུན་ནི། ། ལམ་བསྒྲུབ་གྲོགས་སུ་སྐྱབས་སོང་ནས། །མྱང་འདས་བསམ་པས་ཟིན་མོད་ཀྱང་། །ཀུན་སློང་སྒོ་ནས་འཇིགས་སྐྱོབ་ཀྱི། །ཚུལ་ཁྲིམས་ལ་སོགས་གསུམ་དུ་དབྱེ། །དེ་ནི་མི་འཐད་ཕྱི་རོལ་པའི། །རྒྱུད་ལ་སོར་སྡོམ་ཡོད་པར་གྱུར། །དེ་ལ་འཇིགས་སྐྱོབ་ལེགས་སྨོན་ཡོད། །དེ་ཡང་མཛོད་ཀྱི་རང་འགྲེལ་ལས། །ཕྱི་རོལ་པ་ལ་ཡང་དག་~154~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པའི། །ཚུལ་ཁྲིམས་ཆ་མཐུན་ཡོད་སྲིད་ཀྱང་། །འཁོར་བ་སྤང་འདོད་བློ་མེད་པས། །སྡིག་ལས་ཐར་བའི་སོ་ཐར་
མིན། །དེ་ལ་ཡང་ནི་སྙིང་པོའི་གནད། །ཕྱི་རོལ་པ་ཡི་ཐར་པ་ཡི། །མིང་དུ་བཏགས་ཀྱང་སྲིད་རྩེ་ལས། །མ་འཕགས་འབྲས་བུ་འཁོར་བ་ཡིན། །འཁོར་བའི་རྒྱུ་ཙམ་ལ་མི་ལྟོས། །ཚུལ་ཁྲིམས་འབྲས་བུའི་གནས་སྐབས་སུ༑ ༑ལམ་སྟེགས་ལྷ་མིའི་གོ་འཕང་ཐོབ། །དོན་གྱི་སྙིང་པོ་སོ་ཐར་གྱི། །སྡོམ་པ་རྣལ་མ་འབྲས་བུ་ནི། །སྲིད་གྲོལ་བྱང་ཆུབ་ཐོབ་པའོ། །དེ་བཞིན་འཇམ་མགོན་བླ་མས་ཀྱང་། །མུ་སྟེགས་བྱེད་ལ་སྡོམ་པ་མེད། །གསུང་དོན་སྲིད་གསུམ་ལས་ཐར་བའི། །འབྲས་བུ་དོན་མ་གཉེར་དེའོ། །དེ་བཞིན་སྤྱིར་བཏང་མཆོག་གསུམ་ལ། །སྐྱབས་སུ་སོང་མིན་ཕྱི་ནང་ཁྱད། །ཞེས་བཤད་ངེས་འབྱུང་ཚུལ་ཁྲིམས་དང་། །སོ་ཐར་དོན་གཅིག་འདུལ་བའི་ལུགས། ། འགའ་ཞིག་ཟག་མེད་སྡོམ་པ་ནི། །ངེས་འབྱུང་ཚུལ་ཁྲིམས་ཡིན་སྨྲ་བ། །ཐེག་ཆེན་ལྟར་ན་འདོད་རུང་ཀྱང་། །བྱེ་སྨྲའི་ལུགས་ལ་གཏན་ཚིགས་མེད། །དེ་ནི་ཟག་མེད་སྙོམས་འཇུག་གི །བསྒོམ་པའི་སྟོབས་ཀྱིས་ཐོབ་ཙམ་ཡིན། ། ངེས་འབྱུང་བསམ་པའི་ཐ་སྙད་མེད། །དེ་བཞིན་མཛོད་ཀྱི་ལུང་ལས་གསལ། །དེ་དོན་རྒྱུ་དང་དུས་གཉིས་ཀ ། སྲིད་གསུམ་འཁོར་བ་ལས་ཐར་བའི། །བསམ་པས་ཟིན་པ་གནད་དུ་གཅེས། །
༈ ནམ་བསོད་སོགས་ཀྱི་ངོ་བོ་ལ། །འཁྲུལ་པ་དགག་དོན་ལ་ལ་གཞན། །སོགས་ནས་ཁུངས་སྟོན་ཅིག་
ཅེས་བར། །གཞན་གནོད་གཞིར་བཅས་སྤང་བ་ནི། །དགེ་སློང་སྡོམ་པའི་ངོ་བོ་ཡིན། །སོ་ཐར་སྤྱི་ཡི་ངོ་བོ་མིན། ། ཟེར་བ་རང་བཟོ་ཁོ་ན་ཡིན། །སློབ་དཔོན་ཁ་ཆེ་བློ་བརྟན་གྱིས། །བྱེ་བྲག་བཤད་པའི་ལུང་དང་ནི། །ས་སྐྱའི་རྗེ་བཙུན་ཡབ་སྲས་ཀྱིས། །སྡོམ་པ་ཉི་ཤུ་འགྲེལ་པ་དང་། །རྩ་ལྟུང་འཁྲུལ་སྤོང་དཔང་ལོ་དང་། །མཆིམས་སྟོན་ཀུན་མཁྱེན་བུ་སྟོན་གྱི། །གསུང་ལས་གཞན་གནོད་གཞི་དང་བཅས། །སྤོང་བ་དགེ་སློང་སྡོམ་པ་ནི། །ཁོ་ནའི་ངོ་བོར་འཇོག་མི་འཐད། །དགེ་ལྡན་བླ་མ་འདུལ་བ་པས། །སྐྱེས་ཚོགས་ཆོ་གར་ལོག་པར་རྟོག །བཀག་དོན་འགའ་ཞིག་སྐྱེས་ཚོགས་ནས། །བསྟན་པ་མ་དཀྲུག་ཅེས་བར་དོན། །དགེ་སློང་ཕ་མ་སོ་སོ་ཡི། །སོ་སོའི་ཆོ་ག་བསྣོར་ནས་ནི། །བྱས་རུང་ཡིན་ཀྱང་སྐྱེས་ཚོགས་ཀྱི། །བུད་མེད་བསྙེན་པར་རྫོགས་པ་ལ། །སྔོན་དུ་ཚངས་སྤྱོད་ཉེར་གནས་ནི། །མ་སོང་ཐབས་མེད་དེ་ཡང་ནི། །དགེ་སློང་མ་ཚོགས་ཁོ་ནས་བསྐུར། །ཚངས་སྤྱོད་ཉེར་གནས་དེ་ལ་ནི། །བསླབ་ཚིགས་ཞེས་བྱའི་ཐ་སྙད་མེད། །དེ་དག་འདུལ་བ་མདོ་རྩ་སོགས། །ལུང་ལས་གསུང་ཞིང་སྔོན་བྱོན་གྱི། །རྒྱལ་བའི་སྲས་པོ་ཞི་བ་མཚོ། །བླ་ཆེན་དགོངས་པ་རབ་གསལ་དང་། །ཁ་ཆེ་པཎ་ཆེན་གྱིས་ཀྱང་ནི། ། བུད་མེད་བསྙེན་པར་རྫོགས་མ་མཛད། །དེ་ཕྱིར་མ་ཚོགས་ཁོ་ན་ཡི། །ཚངས་སྤྱོད་ཉེར་གནས་མ་སྒྲུབ་པའི། །ཕ་ཚོགས་བུད་མེད་བསྙེན་རྫོགས་སྤང་། །སྐྱེས་ཚོགས་ཁོ་ནས་ཕ་ཆོག་གི། །སྐྱེས་པ་བསྙེན་པར་རྫོགས་པ་ཉིད། ། ~155~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཆོག་ཏུ་ཟུང་ལ་བསྟན་པ་སྤེལ། །གྲངས་ལ་འཁྲུལ་པ་དགག་པ་ནི། །པཎ་ཤཱཀ་སོགས་ཀྱིས་རབ་བྱུང་དང་། །
དགེ་ཚུལ་དག་ལ་བསྒྲུབ་བྱས་ནས། །གསུམ་ལས་མང་བ་འཇུག་རུང་འདོད། །དེ་དག་བཀག་དོན་ལ་ལ་ཡི། ། སོགས་ནས་སོར་སྡོམ་སྐབས་རྫོགས་བར། །བསྒྲུབ་བྱ་གསུམ་ལས་མང་བྱེད་པའི། །རབ་བྱུང་ལག་ལེན་འཁྲུལ་པ་སྟེ། །དཔལ་ལྡན་རྩེ་མོ་པཎྜི་ཏས། །ཉན་ཐོས་ལུང་དུས་མ་ནུབ་པའི། །དཔེར་བརྗོད་རབ་བྱུང་བསྙེན་རྫོགས་པ༑ ༑བསྒྲུབ་བྱ་གྲངས་སུ་བཅད་པར་མཛད། །དེས་ན་བསྙེན་རྫོགས་ཐག་རྒྱ་མ། །གྲགས་ཀྱང་མི་འཐད་གསོལ་བཞི་ཡི། །ལས་བྱེད་ཚེ་ན་སྒྲུབ་པ་དང་། །དགེ་འདུན་བར་དུ་རགས་པའི་མཚམས། །རྩིག་པ་མེ་དང་ཆུ་ལ་སོགས། །ཕྲ་མཚམས་རྫུ་འཕྲུལ་ནམ་མཁའ་ལ། །འདུག་པ་ལྟ་བུའི་བར་མ་ཆོད། །དགོས་ལ་ཐག་པས་བར་ཆོད་འགལ། །མ་ནོར་བ་ཡི་གནད་སྟོན་པ། །ཐར་པའི་རྒྱུར་གྱུར་སོ་སོ་ཐར། །ལེན་འདོད་འདུལ་བ་ལས་གསུངས་པའི། །ཆོ་ག་ཇི་ལྟ་བ་བཞིན་ལ། །བསམ་པ་ཐེག་ཆེན་བསམ་པ་ཡི། །ཟིན་པའི་སྒོ་ནས་ལེན་པར་རིགས། །དེ་ལྟར་བྱས་ན་བྱང་སེམས་ཀྱི། །སོ་སོར་ཐར་པའི་སྡོམ་པ་རུ། །གྱུར་ཞེས་འཇམ་མགོན་བླ་མས་གསུངས། །ཡང་ན་དེང་སང་ཐེག་ཆེན་གྱི། །ཐུན་མིན་སོ་ཐར་ལེན་འདོད་ན། །བྱང་ཆུབ་སྙིང་པོར་མཆིས་ཀྱི་བར། །སངས་རྒྱས་རྣམས་ལ་སྐྱབས་སུ་མཆི། །ཞེས་སོགས་དབུ་མའི་སེམས་བསྐྱེད་ཀྱི། །སྔོན་དུ་ལེན་པའི་སྐྱབས་འགྲོ་ཡི། །སྡོམ་པའི་དོན་ལ་བྱང་ཆུབ་ཀྱི། །སྙིང་པོའི་མཐའ་ཅན་ཡོངས་རྫོགས་ཀྱི། །དགེ་བསྙེན་སྡོམ་པ་ཐོབ་པའམ། །ཡང་ན་དོན་ཞགས་རྟོག་པ་ལས། །བཤད་པའི་ཉིན་ཞག་གི་མཐའ་ཅན། །གསོ་སྦྱོང་རང་གིས་བླངས་པ་ཡིས། །སྡོམ་པ་ལེན་པར་རིགས་སོ་ཞེས། །འཇམ་མགོན་བླ་མ་མཆོག་གིས་གསུངས། །སོ་ཐར་སྐབས་ཏེ་གཉིས་པའོ། །
༈ བྱང་ཆུབ་སེམས་དཔའི་སྡོམ་པ་ལ། །ཕ་རོལ་ཕྱིན་པའི་དབུ་སེམས་སོགས། །ཞེས་ནས་ཉམས་སུ་
ལེན་པ་ཡིན། །བར་དོན་དབུ་སེམས་སྡོམ་གཉིས་དང་། །སྔགས་ཀྱི་རྒྱུད་སྡེའི་ཆོ་ག་ལས། །ཐོབ་ཀྱང་རུང་སྟེ་སྨོན་འཇུག་གི །སེམས་བསྐྱེད་ཐོབ་ནས་ཚུལ་ཁྲིམས་གསུམ། །བསྲུང་བ་ཉམས་ལེན་དངོས་གཞི་ལས། །འདི་ཡི་སྨོན་འཇུག་སེམས་བསྐྱེད་གཉིས། །
ཡིན་ཁྱབ་མཉམ་ཡིན་ཞིང་སྨོན་སེམས་དང་། །འཇུག་སེམས་ཙམ་ནི་
བསླབ་པ་ཡིས། །མ་ཟིན་ཀྱང་ནི་སེམས་བསྐྱེད་ནི། །མཚན་ཉིད་པ་ནི་བསླབ་པ་ཡིས། །ཟིན་པ་གཞིར་བཞག་བྱང་ཆུབ་ཀྱི། །ཆེད་དུ་སློབ་པའི་འདུན་པ་ནི། །མཚུངས་པར་ལྡན་པའི་སྨོན་སེམས་དང་། །དེ་ཐོས་ཆེད་དུ་ལམ་ལ་ན༑ ༑བསླབ་པའི་སེམས་པ་མཚུངས་ལྡན་སྟེ། །འཇུག་པ་སེམས་བསྐྱེད་དུ་འཇོག་པ། །གཞུང་ལུགས་ཆེན་པོའི་དགོངས་པ་ཡིན། །གསར་དུ་སྐྱེ་ཁ་མ་གཉིས་ཀྱི། །ཉམས་ལེན་གཙོ་བོ་བདག་དང་གཞན། །བརྗེ་བའི་བྱང་སེམས་ངོ་བོ་ནི། །སྤྲོས་བྲལ་སྟོང་ཉིད་ཟུང་འབྲེལ་དུ། །ཉམས་སུ་ལེན་སྟེ་ལྟ་སྤྱོད་ཟུང་། །འབྲེལ་དེས་ཕ་རོལ་ཕྱིན་པ་~156~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡི༑ ༑ས་ལམ་མཆོག་ནི་བགྲོད་པར་གྱུར། །
༈ དེ་ལ་རྗེ་བཙུན་ཙོང་ཁ་པས། །བདག་གཞན་བརྗེ་བར་མ་བཞེད་དོན། །བཀག་དོན་དེ་ལ་ཁ་ཅིག་
ནས། །མོས་པ་ཙམ་ལ་བྱིན་རླབས་འབྱུང་། །ཞེས་དོན་རྗེ་བཙུན་ཙོང་ཁ་པས། །ལམ་རིམ་འབྲིང་པོ་ཞེས་པ་
ལས། །བདག་གཞན་བརྗེ་བ་ལས་དང་པོས། །གཅེས་འཛིན་བརྗེ་བ་ཡིན་མོད་ཀྱི། །བདེ་སྡུག་བརྗེ་བར་མི་ནུས་བཤད། །བདེ་སྡུག་བརྗེ་བར་མི་འདོད་ན། །གཅེས་འཛིན་བརྗེ་བས་དངོས་སུ་ནི། །བརྗེ་བར་མི་ནུས་པ་མཚུངས་སོ། །གཉིས་ཀ་བློ་ཡི་སྟེང་དུ་ནི། །བརྗེ་ལས་དངོས་སུ་མ་བརྗེས་མོད། །དཔེར་ན་ཁ་ཟས་གཞན་ལ་ནི། ། མ་བྱིན་རང་གི་ལྐོག་ཏུ་ཟོས། །གཞན་ལ་སྟེར་འདོད་མ་བྱས་མཚུངས། །ལུང་དང་འགལ་སྟེ་ཀླུ་སྒྲུབ་ཀྱི། །རིན་ཆེན་ཕྲེང་བ་ཞི་བ་ལྷས། །ལུང་ལས་གསལ་བཞིན་བདེ་སྡུག་ནི། །བརྗེ་བ་ཉིད་ལ་འབད་པར་བྱ། །དེས་ན་གནད་ནི་མདོར་བསྡུས་ན། །བློ་ལ་བདེ་སྡུག་བཏང་ལེན་གྱི། །ཉམས་ལེན་འཁྲུལ་པ་མེད་པ་སྟེ། །ལུང་ནི་དབྱུག་པ་གསུམ་ཕྲེང་དང་། །ནམ་མཁའི་སྙིང་པོ་དྲི་མེད་གྲགས། །རིགས་པ་བསླབ་བཏུས་སྤྱོད་འཇུག་དང་། ། རྟ་དབྱངས་གསུངས་དང་མདོ་སྡེ་རྒྱན། །སོགས་ཀྱི་དགོངས་པ་ཇོ་བོ་རྗེས། །བློ་སྦྱངས་དོན་བདུན་མའི་ཟབ་ཁྲིད། །འབྲོམ་སྟོན་ལ་གནང་ཟབ་ཆོས་དང་། །དེ་བཞིན་ཇོ་བོས་སྐྱེས་བུ་གསུམ། །ལམ་རིམ་དགོན་པ་བར་གནང་ཞིང་། །སྣེའུ་ཟུར་བར་བརྒྱུད་པ་སྟེ། །བཀའ་གདམས་ལུགས་གཉིས་ཞེས་སུ་གྲགས། །དེ་ཡང་འབྲོམ་ལས་བརྒྱུད་པ་ནི། །གངས་རིའི་ཁྲོད་འདིར་ཤིན་ཏུ་འཕེལ། །སྤྱན་སྔ་སྐུ་མཆེད་གསུམ་ལས་བརྒྱུད། །དེང་སང་བར་དུ་དར་བར་ཡོད། །འདི་ལ་ཤཱཀ་ཐུབ་ལ་སོགས་པའི། །ལྷ་བཞི་བསྒོམ་ཚུལ་བཤད་པའང་ཡོད། །བདག་གཞན་བརྗེ་བ་ཉམས་ཁྲིད་དུ། །སྐྱོང་བ་རྗེ་བཙུན་ས་སྐྱ་པ། །ཡབ་སྲས་རྣམས་ཀྱི་ཕྱག་ལེན་ཏེ། །རྣལ་འབྱོར་དབང་ཕྱུག་མན་ངག་དང་། །ཇོ་བོ་བཀའ་གདམས་པ་སྟོན་གཉིས། །ཁྱད་མེད་བསྟན་པའི་སྙིང་པོ་ཡིན། །མོས་པ་ཙམ་ལ་བྱིན་རླབས་འབྱུང་། །
༈ ལྟ་བ་ལོག་རྟོག་དགག་ལ་གཉིས། །ཁ་ཅིག་མཐའ་བཞི་སྤྲོས་བྲལ་ནི། །སོགས་ནས་གང་རུང་བཀག་
པའི་ཚེ། །གཅིག་ཤོས་དེ་ནི་འགྱུར་ཕྱིར་རོ། །མཁས་པའི་དབང་པོ་ཙོང་ཁ་པས། །བདེན་པ་བཀག་རྗེས་བདེན་མེད་ཀྱི། །ཞེན་པ་དབུ་མའི་མཐར་ཐུག་བཞེད། །དེ་ལྟར་ཐེག་གསུམ་རྟོགས་ཚུལ་ལ། །ཁྱད་མེད་རང་རྒྱུད་པ་ཡི་ནི༑ ༑བདེན་ཚད་བློ་ལ་མ་ལྟོས་ཤིང་། །ཡུལ་གྱི་ངོས་ནས་གྲུབ་འདོད་པ། །དགག་བྱ་ཐུན་མོང་མིང་གི་ནི། ། བཏགས་དོན་བཙལ་ཚེ་མ་རྙེད་པའི། །ངེས་ཤེས་དེ་ལ་བདེན་ཚད་བྱས། །དེ་ཡི་བདེན་འཛིན་འགོག་པ་ནི། ། ཐལ་འགྱུར་ཁྱད་ཆོས་ཡིན་པར་གསུང་། །བདག་འཛིན་གཅོད་ལ་ཟབ་པར་བཞེད། །བདེན་མེད་ཞེན་འཛིན་~157~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འགོག་པས་ན། །བདེན་འཛིན་སྐྱེ་ཞིང་ཐུག་མེད་འདོད། །རྒྱ་ནག་ཧ་ཤང་དག་གིས་ནི། །མ་དཔྱད་རང་གར་རྟོག་
པ་བཀག །དེ་དང་ཚད་མའི་རིགས་པ་ཡིས། །མཐའ་བཞིའི་སྤྲོས་པ་ཀུན་གྲོལ་བ། །འཛིན་མེད་ལྟ་བ་གཉིས་མི་མཚུངས། །འཕགས་པ་དཀོན་མཆོག་བརྩེགས་པ་དང་། །དེ་བཞིན་མདོ་སྡེ་ཏིང་འཛིན་རྒྱལ། །ཡང་དག་སྦྱོར་བའི་རྒྱུད་དང་ནི། །མགོན་པོ་བྱམས་པའི་རྒྱུད་བླ་མ། །འཕགས་མཆོག་ཀླུ་སྒྲུབ་དབུ་མ་ཡི། །རྩ་བའི་བསྟན་བཅོས་རིག་ལྡན་ཆེ། །པདྨ་དཀར་དང་འཕགས་པ་ལྷས། །མཐའ་བཞི་སྤྲོས་བྲལ་ཁོ་ནས་གསུངས། །
ཡང་ནི་ཡོད་མིན་མེད་མིན་དོན། །བདེན་པ་གཉིས་ལ་དགོངས་པ་སྟེ། མེད་པ་དོན་དམ་ཡོད་ཀུན་རྫོབ། །
ཡིན་ཟེར་དོན་དམ་མེད་མཐར་འཛིན། །དེ་ལྟར་ཡིན་ན་འཇིག་རྟེན་པར། །ཡོངས་གྲགས་བུམ་པ་ལྟ་བུ་ལ། ། མངོན་སུམ་མཐོང་ཞིང་མེད་མི་འགྱུར། །ཡོད་མེད་གཉིས་ཀ་ཚང་མི་སྲིད། །དེས་ན་ཚིག་གི་སྒྲིབ་གཡོག་ལས། ། དོན་དུ་མེད་པའི་མཐར་ལྷུང་གྱུར། །ཡང་ནི་ཡོད་མེད་སོགས་མཐའ་བཞི། །ངེས་པ་བཟུང་བ་བདེན་མེད་ཀྱི། ། དོན་ཡིན་གསུང་པ་འཕགས་མཆོག་ནི། །ཀླུ་སྒྲུབ་ཡབ་སྲས་ཀྱིས་མ་གསུངས། །དེ་ལྟའི་མེད་དགག་ལ་དབུ་མའི། །ལྟ་བར་བྱས་ན་ཚད་མ་ཡི། །ལུང་དང་མི་མཐུན་རྒྱུད་ལས་ཀྱང་། །རྩ་བའི་ལྟུང་བ་འབྱུང་བར་གསུང་། ། ཐེག་གསུམ་ལྟ་བར་ཆད་མེད་ན། །བྱམས་པས་ཐེག་པ་གསུམ་ལ་ནི། །བདག་མེད་རྟོགས་ཚུལ་རྟོག་བྱ་ལ། ། བདག་མེད་ཙམ་དུ་གཞི་མཐུན་ཀྱང་། །བདག་མེད་ཆོས་དང་གང་ཟག་གི། །ཟླས་ཕྱེའི་ཆུང་འབྲིང་ཆེ་བ་གསུམ། ། ཐེག་ཆེན་ལམ་ཁྱད་སྦྱོར་ལམ་ནས། །མགོ་བརྩམ་སྦྱོར་མཐོང་སྒོམ་པ་གསུམ། །ཐེག་དམན་ལམ་ཁྱད་སྤྱོད་པ་ནས། །བརྩམ་སྟེ་སྦྱོར་མཐོང་སྒོམ་པ་གསུམ། །ལྟ་བས་འཕགས་ཚུལ་གསུང་འདི་ཅི། །དེ་བཞིན་ཀླུ་སྒྲུབ་ཡབ་སྲས་ཀྱི། །འཁོར་གསུམ་མི་དམིགས་ཤེས་རབ་དང་། །བསམ་གྱིས་མི་ཁྱབ་ཆོས་ཉིད་སོགས། །ལྟ་བའི་ཁྱད་པར་གསུང་ལ་གཟིགས། །ཉན་ཐོས་མཐོང་བའི་ལམ་ཉིད་ནས། །བདེ་གཤེགས་སྙིང་པོ་མཐོང་གྱུར་ན། །ལས་ཉོན་ལས་བྱུང་སྐྱེ་སོགས་ལས། །འདས་པར་གྱུར་ཞིང་ཉན་རང་ལ། །སྙིང་པོའི་ལྟ་བ་མི་ལྡན་པ། །ཐོགས་མེད་ཞབས་ཀྱི་གསུང་ལ་གཟིགས། །བློ་ལ་མ་ལྟོས་ཡུལ་ངོས་ནས། །གྲུབ་དེས་རང་རྒྱུད་འགོག་ཞེ་ན། །རང་རྒྱུད་སྲོལ་འབྱེད་ལེགས་ལྡན་གྱིས། །ཞལ་བཞེས་གནང་བར་གཟིགས་པར་མཛོད། །
བཏགས་དོན་བཙལ་ཚེ་མ་རྙེད་དོན། །ཐ་སྙད་ཡིན་ན་འདོགས་བྱེད་ཀྱི། །མིང་གི་ཐ་སྙད་མེད་པར་
འགྱུར། །ཐ་སྙད་མིང་གིས་ཀུན་རྫོབ་རྟོགས། །ཀུན་རྫོབ་ཐབས་ལ་བརྟེན་ནས་ནི། །དོན་དམ་རྟོགས་གྱུར་དེ་གསུམ་ཀ །ཕན་ཚུན་གཅིག་ལ་གཅིག་ལྟོས་གྱུར། །ལས་ཀྱི་རྟེན་འབྲེལ་ཙམ་ཞིག་གི །ཆོས་ཀུན་ལྟོས་གྲུབ་ཚུལ་གྱི་འཇུག །དེ་ལས་བྱེད་པོ་གཞན་མེད་པ། །འཕགས་མཆོག་ཀླུ་ཡིས་དབུ་མ་ཡི། །ལུང་ལས་གསལ་ཞིང་དམ་~158~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པའི་དོན། །མ་རྙེད་པ་ཙམ་ཐལ་རང་གཉིས། །མཐུན་ཕྱིར་ཁྱད་ཆོས་ཇི་ལྟར་དབྱེ། །བློ་ཡི་ཞེན་ཡུལ་རིག་པ་
ཡིས། །དཔྱད་ནས་འགོག་པ་ལོག་རྟོགས་སུ། །ཡིན་ནས་རྫོགས་སངས་རྒྱས་ནས་བཟུང་། །རྒྱ་བོད་མཁས་གྲུབ་ཀུན་གྱིས་ནི། །དེ་དག་སྟོང་དང་མི་སྟོང་གི། །གཉིས་འཛིན་ཞེན་ཡུལ་བཀག་པར་མཛད། །དེ་དག་གི་ནི་སྤྲོས་བྲལ་དུ། །སྒྲུབ་དེས་མེད་པའི་མཐར་འཛིན་ཉིད། །འགོག་པར་མཛད་ན་ཁྱེད་དང་འགལ། །མ་འགོག་མེད་མཐར་འཛིན་པ་ནི། །འཛིན་པ་ཡིན་ན་བདེན་འཛིན་གྱི། །ལོག་རྟོག་གང་གིས་བཀག་པར་ནུས། །རྟོག་པའི་བློ་ཡི་ཡུལ་གྱི་ནི། །གནས་ལུགས་དཔྱོད་ལས་གཞན་ཅི་ཞིག །དེ་ཚེ་ཡོད་མེད་མཐར་བཟུང་ན། །དེ་ནི་མཐར་འཛིན་གྱུར་ལས་ཅི། །བློ་ཡི་གཉིས་ཀའི་སྐྱོན་བསལ་ལ། །ཐུག་མེད་ཡིན་འདོད་དགོས་པ་མེད། །འཕགས་མཆོག་ཀླུ་ཡི་དབུ་མ་ཡི། །རྩ་བའི་བསྟན་བཅོས་ལས་གསུང་གསལ། །འདི་ལ་འཕགས་པའི་མཉམ་གཞག་གི། ། དོན་གྱི་སྤྲོས་ཀུན་ཉེར་ཞིའི་ཚེ། །སྐྱོན་ནི་རང་བཞིན་གྱིས་དག་མོད། །སོ་སྐྱེའི་རིགས་པས་དཔྱད་པའི་ཚེ། །ཡོད་མེད་གཉིས་ཀའི་མཐའ་གསལ་བས། །དེ་ཡི་གནས་ལུགས་རང་བཞིན་རྟོགས། །འཕགས་མཆོག་ཀླུ་སྒྲུབ་གསུང་ལས་གསལ། །དགག་པ་གཉིས་མིན་རྣལ་མ་ཞིག །མི་འོང་འདོད་འཁྲུལ་མེད་མཐའ་ལ། །འཛིན་ནི་མེད་པའི་མཐར་ལྷུང་འགྱུར། །མདོར་ན་ཐོས་བསམ་བསྒོམ་པའི་ཚེ། །གཏན་ཚིགས་རིགས་པས་ཡོད་མེད་ཀྱི། ། མཐའ་ལས་དཔྱད་པ་རེས་འཇོག་གིས། །ཚུལ་ལས་དེ་དེའི་མཐར་མི་འཛིན། །དེ་ལྟར་བྱས་པའི་གོམས་འབྲས་ཀྱི༑ ༑རེ་ཞིག་ཚེ་ན་མཉམ་གཞག་ལས། །སྤྲོས་བྲལ་རྟོགས་པ་རང་ལུགས་བཞེད། །
༈ ལོ་ཙཱ་སྐྱབས་མཆོག་དཔལ་གྱི་ནི། །ཀུན་རྫོབ་སྤྲོས་བྲལ་སྨྲ་བཀག་དོན། །ཁ་ཅིག་ཐ་སྙད་ཚེ་ན་ཡང་། །
སོགས་ནས་དབུ་མའི་ལུགས་བར་དོན། །ཐ་སྙད་སྐབས་སུ་ཡོད་མེད་མིན། །མཐའ་བཞི་སྤྲོས་བྲལ་སྨྲ་མི་འཐད། ། མདོ་ལས་སྟོན་པས་འཇིག་རྟེན་པ། །ང་དང་རྩོད་ཅིང་ང་ཡིས་ནི། །འཇིག་རྟེན་པ་ཡི་ཡོད་མེད་ཀྱི། །གང་སྨྲ་དེ་ལ་རྩོད་པ་མིན། །དེ་བཞིན་སློབ་དཔོན་ཟླ་བས་ཀྱང་། །ཐ་སྙད་འཇོག་ཚེ་ཡོད་མེད་སོགས། །བཀག་ན་འཇིག་རྟེན་གྱིས་གནོད་པས། །ཡོད་མེད་སོ་སོར་སྨྲ་དགོས་གསུང་། །དེས་ན་ཀུན་རྫོབ་སྤྲོས་པ་ཡི། །རང་བཞིན་ཡིན་ཕྱིར་རིག་པ་ཡི། །ཀུན་རྫོབ་རྣམ་བཞག་བྱེད་མི་ཤེས། །ཟས་གོས་མེ་ཆུ་ལ་སོགས་པ། །དེ་ཡི་རྣམ་པར་ཡོད་མེད་མིན། །གནས་སྐབས་དོན་ཡང་མི་འགྲུབ་ཅིང་། །གཞན་གྱི་རྩོད་པའི་གནས་སུ་འགྱུར། །འོན་ཀྱང་ཀུན་རྫོབ་ཀྱི་ནང་ནས། །རྒྱུ་དུས་འབྲས་བུ་ཡོད་མེད་མིན། །དེ་བཞིན་འབྲས་དུས་རྒྱུ་ཡོད་དང་། །མེད་པ་གཉིས་མིན་ཁས་ལེན་ནི། །ཐ་སྙད་ཚེ་ན་རྒྱུ་འབྲས་ལ། །རྟག་ཆད་སྤོང་པས་གྲུབ་པ་ཡིན། །དེ་ལྟར་ཡིན་ན་རྒྱུ་དུས་ན། །འབྲས་ཡོད་འབྲས་དུས་རྒྱུ་ཡོད་ན། །རྟག་མཐར་འགྱུར་ཞིང་དེ་ཡི་ཚེ། །དེ་དག་མེད་ན་ཆད་མཐར་འགྱུར། །མྱུ་གུ་ས་~159~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བོན་ལས་གཞན་མིན། །གནད་ཀྱི་མྱུ་གུའི་ཚེ་ས་བོན། །ཞིག་དང་མེད་པ་ཡང་མ་ཡིན། །མྱུ་གུ་ས་བོན་གཅིག་
ཀྱང་མིན། །གནད་ཀྱི་མྱུ་གུའི་ཚེ་ས་བོན། །ཡོད་པ་ཡང་ནི་མ་ཡིན་ཏེ། །འཕགས་མཆོག་ཀླུ་ཡི་ཞལ་སྔ་ནས། །རྒྱུ་དང་བཅས་པ་སྐྱེས་མཐོང་ནས། །མེད་པ་ཉིད་ལས་འདས་པ་ཡིན། །རྒྱུ་དང་བཅས་པ་འགག་མཐོང་ན། །ཡོད་པ་ཉིད་དུ་ཁས་མི་ལེན། །ཟླ་བས་ཀྱང་ནི་དེ་བཞིན་གསུངས། །
༈ པཎ་ཤཱཀ་གྲུབ་པའི་མཐའ་སྔ་མ། །ཞིག་དང་གཞུང་ལུགས་མ་མྱོང་པའི། །མཚན་ཉིད་པ་འགས་
བདག་གང་ཟག །རྣམ་གྲངས་སྨྲ་བ་མུ་སྟེགས་ཡིན། །བདག་ནི་ཐ་སྙད་དུའང་མེད། །གང་ཟག་ཞེས་པར་ཡོད་པར་འདོད། །ཞེས་སོགས་དགག་དོན་ལ་ལ་བདག །སོགས་ནས་སོ་སོར་སྨྲོས་ཞེས་བར། །ཡུམ་གྱི་མདོ་དང་ཀླུ་སྒྲུབ་ནི། །ཡབ་སྲས་གཞུང་ལུགས་རྣམས་ལས་ནི། །བདག་དང་སེམས་ཅན་སྲོག་གང་ཟག །གསོ་བ་སྐྱེས་བུ་ཤེད་བདག་དང་། །ཤེད་སྐྱེས་བྱེད་པོ་ཚོར་པོ་དང་། །ཤེས་པ་པོ་དང་མཐོང་བ་པོ། །དེ་ལ་སྐྱེས་བུ་བཅུ་གཉིས་གྲགས། །དེ་དོན་ཇི་སྲིད་ཕུང་པོ་ལ། །འཛིན་ཡོད་དེར་སྲིད་ངར་འཛིན་ཡོད། །ཅེས་བཤད་ངར་འཛིན་ལྷན་སྐྱེས་ཀྱི༑ ༑དམིགས་ཡུལ་གྱུར་པའི་ང་ཙམ་པ། །དེ་ལ་བདག་དང་སེམས་ཅན་སོགས། །བྱེད་པའི་སྐྱེས་བུ་བཅུ་གཉིས་འདོགས། །དེ་ཡི་ནང་ཚན་གྱུར་པའི་བདག །སེམས་ཅན་སོགས་པ་མིང་གི་ནི། །རྣམ་གྲངས་ཙམ་ཀྱང་སྤྱིར་དེ་དག །དོན་གཅིག་ཏུ་ནི་ཁས་མི་ལེན། །ཉན་རང་བྱང་སེམས་གསུམ་ཀ་ཡི། །བདག་མེད་མ་ཡིན་དེ་རྣམས་ཀྱི། ། ངར་འཛིན་ལྷན་སྐྱེས་ཀྱི་དམིགས་ཡུལ། །མ་ཡིན་ཉན་རང་སློབ་རྣམས་དང་། །དགྲ་བཅོམ་ཐོབ་པ་སྔོན་དུ་ནི། ། མ་སོང་བྱང་སེམས་སོ་སྐྱེ་དང་། །ལམ་ལ་ཞུགས་པ་མཐའ་དག་གི །བདག་ཡིན་དེ་རྣམས་ངར་འཛིན་ཅན། ། གང་ཟག་ཡིན་གྱི་ངར་འཛིན་གྱི། །ལྷན་སྐྱེས་དམིགས་ཡུལ་ང་ཙམ་མོ། །ང་ཉིད་གདགས་པའི་རྒྱུ་ཕུང་པོ། །དེ་དག་གཅིག་དང་ཐ་དད་དང་། །རྟེན་དང་བརྟེན་པ་དང་ལྡན་ལྔ། །དེ་སྟེང་ཚོགས་དང་དབྱིབས་བཅས་ཏེ། ། བདུན་གྱིས་བཙལ་ཚེ་མི་རྙེད་ཀྱང་། །མ་དཔྱད་འཇིག་རྟེན་པའི་སྣང་ངོར། །ཉེ་བར་བླང་བྱ་ཆ་ཤས་དང་། །ཡན་ལག་ཕུང་པོ་ལྔ་ཡི་རྟེན། །ང་འང་བདག་ཉིད་ལེན་པ་པོ། །ཆ་ཤས་ཡན་ལག་ཅན་དུ་འཇོག །དཔེར་ན་ཤིང་རྟ་ཉིད་ལ་ནི། །ཉེ་བར་བླང་བྱ་འཕང་ལོ་སོགས། །ཉེར་ལེན་འདུས་ལ་ཤིང་རྟར་འཇོག །དེས་ན་རྩོད་པའི་ཚེ་ན་ནི། ། བསྣོན་འཕྲི་མེད་པར་ཁས་ལེན་རིག །འཆད་ཚེ་སློབ་མ་མི་བསླུ་བའི། །དོན་དེ་ངེས་པར་འཆད་པར་བྱ། །ཕུང་པོ་ལ་ནི་བརྟེན་ནས་ནི། །བཏགས་པ་བདག་ཞེས་ཐ་སྙད་དུ། །ཁས་ལེན་དགོས་པར་ཟླ་བས་གསུངས། །དཔེར་ན་མྱུ་གུ་བདག་གཞན་ལས། །སྐྱེ་སོགས་ཁས་མི་ལེན་མོད་ཀྱི། །ས་བོན་ལ་བརྟེན་མྱུ་གུ་ནི། །སྐྱེ་བའི་ཐ་སྙད་ཙམ་ཞིག་འདོད། །དེ་བཞིན་བདག་ལའང་ཕྱི་རོལ་པའི། །བཏགས་པའི་ཁྱད་པར་ལྔ་
ཕུང་པོ་ལྔ་ལ་རྒྱན་དང་འདྲ་སོགས་~160~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྒྲོ་འདོགས་པ་ ཅན་བདག ། ཉན་ཐོས་མཆན་ མང་བསྐུར་པ་ཡི་བཏགས་པ་ཡི། །ཕུང་པོ་དང་ནི་རྫས་གཅིག་པའི། །
བདག་རྣམས་བཀག་ནས་རང་ལུགས་ཀྱི། །ཐ་སྙད་རྣམ་པར་འཇོག་ཚུལ་ནི། །ཕུང་པོ་ལ་ནི་བརྟེན་པ་ཡི། །
བཏགས་པའི་བདག་འཛིན་འཇིག་རྟེན་ནི། །ལྷན་སྐྱེས་ཡོངས་གྲགས་ཙམ་ཞིག་ནི། །སློབ་དཔོན་ཟླ་བ་གྲགས་པ་ཡིས། །འཇུག་འབྲེལ་ལས་ནི་རྣམ་དཔྱོད་ཀྱི། །སྤྱན་གྱིས་གསལ་བར་གཟིགས་པའི་ཕྱིར། །ཡང་ནི་ཁམས་དང་སྐྱེ་མཆེད་དྲུག །བརྟེན་ནས་བདག་ཏུ་བཏགས་པ་དང་། །ཁ་ཆེ་བྱེ་སྨྲ་ནས་བཟུང་སྟེ། །གྲུབ་མཐའ་བཞི་ཆར་ཕུང་པོ་ལ། །བརྟེན་ནས་བཏགས་པས་བཏགས་པ་ཡི། །བདག་ཙམ་ཁས་ལེན་འཇིག་རྟེན་པས། །རང་རང་བདག་ཏུ་འདོད་པའི་བདག །ཁས་ལེན་རེ་ཞིག་ཐལ་གྱུར་སྐབས། །བདག་ནི་འདུས་བྱས་ཡིན་ནམ་ཞེས། །རྩ་ཤེ་དང་ནི་འཇུག་པ་ཡི། །ལུང་དེ་མང་བཀུར་བ་ཡི་བདག །ཕུང་པོ་རྫས་གཅིག་ཁས་བླངས་དང་། །བདག་དང་བདག་ཏུ་འདོགས་པའི་རྒྱུ། །རྣམ་སྨིན་ཕུང་པོ་གཉིས་གཅིག་ཏུ། །ཁས་བླང་དེ་ནི་དགག་ཆེད་ཙམ། །ཕུང་པོ་ཞེས་པ་ཕུང་པོ་ལྔ། །ཕུང་ཁམས་སྐྱེ་མཆེད་སུམ་ཅུ་གཉིས། །བདག་འཛིན་དེ་ལ་ངར་འཛིན་སེམས། །སྤྱིར་བཏང་དངོས་པོའི་བསྡུ་བའི་སྐབས། །མིང་སྤྱི་ཙམ་གྱི་ནང་གཏོགས་ཙམ། །འོན་ཏེ་ངོ་བོ་ཁྱབ་མཉམ་དང་། ། དམིགས་རྣམ་འཇུག་ལྡོག་གི་དབྱེ་བས། །ཕུང་པོ་བདག་འཛིན་སོ་སོར་གྱུར། །
དེ་ལྟར་མི་དབྱེ་གཅིག་འདོད་པ། ། དེ་ནི་རྫས་གཅིག་འདོད་གྲགས་ཤིང་། །རྟག་ལྟར་ཉེ་དགོས་དེ་
འགོག་དོན། །དེ་ཡང་རྩ་ཤེའི་ལུང་དོན་ནི། །ཕུང་པོ་རང་བཞིན་སྐྱེ་འཇིག་ཅན། །བདག་ནི་སྩོལ་བས་སྐྱེ་འཇིག་ཅན། །དེ་ལ་དགོངས་ཤིང་ཐ་སྙད་ཚེ། །སྐྱེ་འཇིག་བྱེད་པ་མི་འགོག་ཅིང་། །འདུས་བྱས་སུ་གཏོགས་འཇོག་པའི་ལུགས། །མང་བཀུར་བ་ཡི་བདག་དང་ནི། ། བདག་ཏུ་བཏགས་པའི་རྒྱུ་རྣམ་སྨིན། །ཕུང་པོ་གཉིས་ནི་གཅིག་པར་འདོད། །རྒྱུ་ཞེས་ལས་ནི་འགོག་མེད་ཀྱི། ། བསླུ་བ་མེད་པས་ཟབ་པ་དང་། །ཤིན་ཏུ་ཕྲ་བའི་ལེན་པའི་ཤེས། །ཕན་ཚུན་དམིགས་རེས་དང་བྲལ་ཀྱང་། །སྲེད་ལེན་རྟེན་འབྲེལ་ཙམ་དེ་ལ། །རྒྱུ་ཞེས་འདོག་ཅིང་ཀུན་གཞི་ནས། །བཟུང་སྟེ་ཕུང་ཤེས་ཡོངས་རྫོགས་པར། ། རྣམ་སྨིན་དུ་གྲགས་དེས་ན་ནི། །འགྲོ་བ་རྣམས་ཀྱི་ཚེ་སྔ་མའི། །ཕུང་ཤེས་སྔ་མ་ཇི་བཞིན་དུ། །ཕྱི་མ་འཕོ་བ་མི་སྲིད་དེ། །དེ་འདྲ་ཡོད་ན་བདག་གི་རྒྱུན། །ཁས་ལེན་མུ་སྟེགས་པའི་ལུགས་གྱུར། །བདག་འཛིན་ཞེས་པ་ཀུན་གཞིའི་རྗེས། །ཉོན་ཡིད་རང་ནས་གསར་སྐྱེས་གྱུར། ། དེས་ན་ཕུང་པོ་བདག་འཛིན་གཉིས། །གཅིག་ན་ཕུང་པོའི་ཆོས་གྲངས་ཀྱི། །བདག་འཛིན་གྲངས་མང་མཐར་ལྷུང་དང་། །བདག་ནི་རྟག་པ་ཅན་དུ་གྱུར། །
དེ་འགོག་དོན་ཡིན་ཡང་དག་པར། །གནས་ལུགས་ལ་དཔྱོད་རིག་པ་ཡིས། །ཐ་སྙད་རྣམ་གཞག་ལ་མི་~161~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
གནོད། །འདུས་མ་བྱས་ན་བདག་སྐྱེ་འཇིག །མེད་པར་ཐལ་ཞིང་བདག་ལྟ་ན། །རྟག་དང་མི་རྟག་གང་རུང་ཙམ། །
ཁས་བླངས་ཙམ་གྱིས་ལུང་མ་བསྟན། །ལྟ་བར་མི་འགྱུར་ལུང་མ་བསྟན། །ལྟ་བ་བཅུ་བཞི་ཞེས་པ་ནི། །དོན་དམ་ལ་ནི་ཞུགས་པའི་ཚེ། །རྟག་དང་མི་རྟག་སོགས་སྨྲས་ན། །ལྟ་བ་ངན་པའི་རྒྱུར་གྱུར་པས། །གང་དུ་ཡང་ནི་ལུང་མ་བསྟན། །དེ་ནི་དོན་དམ་སྐབས་ཡིན་པ། །དཔལ་མགོན་འཕགས་པ་ཀླུ་སྒྲུབ་ཀྱིས། །གཏམ་བྱ་རིན་ཆེ་ཕྲེང་བར་གསུངས། །ཕྱོགས་སྔས་གོང་གི་སྒྲུབ་བྱེད་ན། །གང་ཟག་བདག་མེད་རྟོགས་པའི་བློས། །ཡུལ་གྱི་གནས་ཚུལ་རྟོགས་པ་དང་། །བདག་འཛིན་དེ་ལ་མ་ཞུགས་ཞེས། །སྨྲ་བ་དེས་ན་སྐྱེ་མེད་དང་། །མཚན་མེད་དང་ནི་སྤྲོས་མེད་རྣམས། །གང་ཟག་རྟོགས་པའི་བློར་མཚུངས་ཤིང་། །དེ་དག་ཐ་སྙད་དུ་ཡོད་བཞིན། །བདག་ཀྱང་ཐ་སྙད་དུ་ཡོད་གྱུར། །ཡང་ནི་ཕྱོགས་སྔས་ཀུན་རྫོབ་ཏུ། །བདག་ཡོད་ཁས་བླང་དོན་དམ་ལ། །མེད་ཞེས་བརྗོད་པས་དོན་མཐོང་ན། །བདག་འཛིན་ཐ་སྙད་དུ་མངོན་སུམ། །མེད་པར་མ་མཐོང་དོན་དམ་དུ། །མེད་མཐོང་ཙམ་གྱིས་གྲོལ་གྱུར་ན། །མོ་ཤམ་བུ་མེད་མེད་མཐོང་གྱི། །གྲོལ་གྱུར་དཔེ་ཡང་མི་འཐད་དེ། །འཕགས་མཆོག་ཀླུ་ཡི་དོན་དམ་པར། །ཡང་དག་ཇི་ལྟ་བཞིན་ཡོངས་ཤེས། །བདག་དང་བདག་འཛིན་གཉིས་མི་འབྱུང་། །ཞེས་གསུངས་ཕྱི་རོལ་པ་ཡི་བདག །ཡོད་འདོད་ནང་པས་མེད་འདོད་ཞེས། །ཚིག་ཙམ་ལ་བརྟེན་ཐ་སྙད་སྐབས། ། བདག་མེད་འདོད་པ་བཞད་གད་གནས། །བདག་ལ་གང་ཟག་དང་ཆོས་ཀྱི། །བདག་མེད་ཞེས་པ་རྩོལ་བས་རྟོགས། །ཆོས་ཀྱི་སྡོམ་བཞིའི་ནང་གི་ནི། །ཆོས་རྣམས་ཐམས་ཅད་བདག་མེད་པས། །ཞེས་ནི་ངོ་བོ་ཁོ་ནར་དགོངས། །དཔལ་ལྡན་ཟླ་བའི་གསུང་གིས་གསལ། །ཚིག་དོན་མ་འདྲེས་ཤེས་པར་བྱ། །
༈ ཡང་ནི་པཎ་ཤཱཀ་གྲུབ་མཐའ་ལ། །ཐ་སྙད་སྐབས་སུ་གང་ཟག་དང་། །བདག་འཛིན་གཉིས་ཡོད་དོན་
དམ་སྐབས། །གཉིས་ཀ་མེད་དོ་ཅེས་བཀག་དོན། །ལ་ལ་གང་ཟག་བདག་འགོག་ནས། །བདག་ཏུ་འགྱུར་བའི་དོན་ཡིན་ཕྱིར། །བར་གྱི་དོན་ནི་ཆོས་གང་ཟག །བདག་གཉིས་ཁྱད་མེད་མུ་སྟེགས་དང་། །མང་བཀུར་ལུགས་ཡིན་གཞན་ནང་པའི། །རིགས་ནི་ཁ་ཆེ་བྱེ་སྨྲ་ཡན། །ཕར་ཆེར་ཞིག་གིས་སྤྱིར་བདག་ཞིག །བཞེད་པའི་ཚུལ་ལས་ཕུང་པོ་དང་། །བདག་འཛིན་ཁྱད་པར་མེད་པ་ནི། །ཐ་སྙད་དུའང་བཞེད་པ་མེད། །དེས་ན་ཆོས་དང་གང་ཟག་གི༑ ༑སྟེང་དུ་དེ་དང་དེའི་ངར་འཛིན། །རྣམ་ལྔ་འམ་ནི་རྣམ་བདུན་གྱི། །རིགས་པ་ཞེས་ཏེ་ཕུང་པོ་དང་། །བདག་འཛིན་གཉིས་ནི་གཅིག་ཐ་དད། །རྟེན་དང་བརྟེན་པ་ལྡན་པ་ལྔ། །དབྱིབས་ཚོགས་གཉིས་ཏེ་རྣམ་བདུན་གྱིས། ། བཙལ་བས་མ་རྙེད་བདག་མེད་རྟོགས། །བདག་འཛིན་གང་ཟག་གཅིག་ཡིན་ན། །རྣམ་བདུན་རིགས་པས་གང་ཟག་དང་། །རྟེན་འབྲེལ་རིག་པས་ཆོས་དཔྱད་ཚེ། དེ་གཉིས་མེད་པ་ཙམ་ཅིག་གྱུར། །འཕགས་པ་རྣམས་ཀྱི་~162~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྗེས་ཐོབ་ཀྱི། །ཆོས་ཀྱི་བདག་མེད་རྟོགས་ཚེ་ཡང་། །ཆོས་ཙམ་མེད་པ་ཞིག་རྟོགས་གྱུར། །འདི་དག་བདེན་
གཉིས་བཞག་པའི་ཚེ། །འཁྲུལ་ངོ་དང་ནི་ཐུག་མེད་སྤངས། །རིག་ངོར་བཞག་པའི་གནད་ཀྱིས་ནི། །ཆོས་དང་གང་ཟག་གི་སྟེང་དུ། །ངར་འཛིན་བཅད་པས་བདག་མེད་རྟོགས། །ཆོས་དང་གང་ཟག་མེད་རྟོགས་ན། །མེད་པའི་མཐར་ལྷུང་སྐྱོན་དུ་གྱུར། །
༈ དགེ་ལྡན་ལྕགས་ར་མཁན་པོ་སོགས། །དབུ་མ་བསྒོམ་སྐབས་ང་བགྲང་པ། །བཀག་དོན་ཁ་ཅིག་
དབུ་མའི་ལྟ། །སོགས་ནས་སྙིང་པོ་ཅན་ཡིན་ནོ། །བར་དོན་ང་བགྲང་ངར་འཛིན་རྙེད། །ང་མེད་བགྲང་པས་མེད་བློ་སྐྱེ། །དེ་ཡི་གནས་ལུགས་རྟོགས་ཟེར་བ། །གྲུབ་མཐའ་བཞི་ལ་གྲགས་པ་མེད། །དེ་འདྲའི་བདག་ལྟར་བསྐྱེད་མི་དགོས། །སེམས་ཅན་འཁྲུལ་པ་སྔོན་ནས་གོམས། །ང་མེད་བརྗོད་པའི་མེད་དགག་གི །འཛིན་རྟོགས་གོམས་ལ་དོན་ཡོད་ན། །དབུ་མའི་གཞུང་ལུགས་དོན་མེད་གྱུར། །མཁས་བླུན་ཁྱད་པར་མེད་པའི་རྟགས། ། མེད་དགག་བློ་ལ་ཤར་བ་ནི། །ལྷག་མཐོང་ཡིན་ན་ཞི་གནས་དང་། །ཟུང་འབྲེལ་བསྒོམ་པ་མི་སྲིད་འགྱུར། །ང་མེད་བརྗོད་པའི་རྗེས་འབྲང་ལས། །སྐྱེས་པའི་ལྷག་མཐོང་ཡིན་ཕྱིར་རོ། །བླུན་པོའི་གཏམ་ལ་དབུ་མ་ལ། ། སྦྱངས་པས་ཡིད་ཆེས་སྐྱོངས་མི་རུང་། །ཐེག་པ་ཆེན་པོའི་ལྟ་སྤྱོད་ནི། །མཐའ་བཞི་སྤྲོས་བྲལ་སྟོང་པ་དང་། །སྟོང་ཉིད་སྙིང་རྗེའི་སྙིང་པོ་ཅན། །ཉམས་བླང་འཕྲལ་ཕུག་དགེ་བར་འགྱུར། །བྱང་སྡོམ་སྐབས་ཏེ་གསུམ་པའོ། །
༈ རྡོ་རྗེ་ཐེག་པའི་སྡོམ་པའི་སྐབས། །རིག་འཛིན་སྡོམ་པའི་དབང་བསྐུར་སོགས། །རྒྱུད་ལས་གསུམ་
བར་སྨིན་གྲོལ་གཉིས། །རྣམ་གཞག་སྤྱིར་བསྟན་གོ་བ་སླ། །རྒྱུད་སྡེའི་སྨིན་བྱེད་སྤྱིར་བསྟན་དོན། །སྨིན་བྱེད་རྒྱུད་སྡེ་བཞི་སོགས་ནས། །ཐོབ་ཚུལ་རྣམ་བཞིར་ངེས་པར་དོན། །ཡེ་ཤེས་ཐིག་ལེའི་ལུང་གི་དོན། །བྱ་རྒྱུད་དངོས་གཞིའི་ཆུ་ཅོད་པཎ། །ཐོབ་ནས་སྔགས་སྡོམ་ཐོབ་པ་དང་། །དེ་བཞིན་སྤྱོད་རྒྱུད་ཆུ་ཅོད་པཎ། །རྡོར་དྲིལ་མིང་དབང་ལྔ་རྫོགས་ནས། །སྔགས་སྡོམ་རྫོགས་སོ་རྣལ་འབྱོར་རྒྱུད། །རིག་པའི་དབང་ལྔ་སློབ་དཔོན་དབང་། ། ཐོབ་པའི་ཚེ་ན་སྔགས་སྡོམ་རྫོགས། །བླ་མེད་དབང་བཞི་རྫོགས་པའི་ཚེ། །སྔགས་སྡོམ་རྫོགས་ཐོབ་སུམ་ལྡན་གྱུར། །རྒྱུད་སྡེ་བཞི་ཡི་དབང་བསྐུར་ནི། །སྔགས་ཀྱི་སྡོམ་པ་ཐོབ་བྱེད་ཡིན། །སྔགས་སྡོམ་དབང་བཞི་ཡོངས་རྫོགས་ནས། ཐོབ་པ་ས་ལུགས་འཕགས་ཆོས་བཞེད། །སྔགས་སྡོམ་ཐོབ་མཚམས་རྒྱལ་བ་ཡི། །ལུང་ཟིན་ངོར་ཆེན་རྡོ་རྗེ་འཆང་། །སེམས་དཔའ་ཆེན་པོ་ཡབ་སྲས་དང་། །གོ་རམས་ཀུན་མཁྱེན་ཆེན་པོ་དང་། །པཎ་ཆེན་ཤཱཀྱ་མཆོག་ལྡན་གཉིས། །བཞེད་ཚུལ་གསར་སྙིང་འདྲ་མིན་བཞེད། །སོ་སོའི་སྒྲུབ་བྱེད་མང་མཆིས་ཀྱང་། །དེང་སང་ཕྱག་ལེན་དབང་བཞི་ཀ །སྦྲེལ་ནས་གནང་བཞིན་དབང་གྲལ་གཅིག །ཉིད་དུ་ཐོབ་ཕྱིར་ཁྱད་མ་མཆིས། །~163~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
༈ བོ་དོང་ཕྱོགས་ལས་རྣམ་རྒྱལ་སོགས། །རྒྱུད་སྡེར་རང་བཟོའི་ཆོག་འཁྲུགས་སྦྱར། །དེ་དག་བཀག་
དོན་ཁ་ཅིག་ནས། །རྡོ་རྗེ་ཐེག་པའི་བསྟན་པ་ཡིན། །བར་གྱི་དོན་ནི་བོ་དོང་པས། །བླ་མེད་དཀྱིལ་འཁོར་
གཅིག་ཏུ་ནི། །དབང་ཐོབ་ཐམས་ཅད་ཐོབ་ཞེས་ཟེར། །དེ་ནི་ཕག་མོ་མངོན་འབྱུང་དང་། །མི་གཡོ་བླ་མེད་སོགས་ལུང་འགལ། །བདེ་མཆོག་རྒྱུད་ཀྱི་ཚིག་ཟིན་ལ། །འཁྲི་ནས་ཟེར་ན་རྒྱུད་དེ་ལས། །སྤྲོ་བ་བསྐྱེད་ཕྱིར་ཕན་ཡོན་བཤད། །ཕན་ཡོན་བརྗོད་ལས་ངེས་པ་མིན། །ཡིན་ན་ཀྱེ་རྡོར་རྒྱུད་ལས་ཀྱང་། །གལ་ཏེ་སངས་རྒྱས་གསུང་བའི་བཀའ། །མི་གསུང་ན་ཡང་འགྲོང་པར་འགྱུར། །དེ་ཡང་སྒྲ་ནི་ཇི་བཞིན་འགྱུར། །བླ་མེད་རིགས་ལྔའི་དབང་གིས་ནང་། །བྱ་སྤྱོད་གཉིས་ཀྱི་དབང་མཐའ་དག །རྣལ་འབྱོར་རྒྱུད་ཀྱི་སློབ་མ་ཡི། །དབང་གི་ནུས་པ་རྟོགས་པའི་རིགས། །རྫོགས་ཤིང་འདུས་པ་ལ་དགོངས་ཕྱིར། །དེ་ཡི་འོག་མའི་དབང་ཐོབ་གྱུར། །ཐེག་ཆེན་མཐོང་ལམ་ཐོབ་པ་ཡིས། །ཉན་རང་མི་སློབ་ལམ་ཐོབ་འགྱུར། དེ་ཚེ་ཉན་རང་རྟོགས་རིགས་རྟོགས། །འདི་ནི་རྣམ་དག་རིག་པ་སྟེ། །དྲང་ངེས་གནད་འབྱེད་མིག་ལྟ་བུ། །བདག་འཇུག་བླང་པས་ཆིག་བརྒྱུད་དང་། །དེ་ལས་བརྒྱུད་ན་གཉིས་བརྒྱུད་འདོད། །གྱུར་ཅིང་བདག་འཇུག་བླང་པ་ཡིས། །དབང་ཀུན་མ་ཆད་སྒྲུབ་དགོས་ན། ། གཅིག་གི་ཀུན་ཐོབ་དོན་མེད་འགྱུར། །སློབ་བརྒྱུད་གཉིས་བརྒྱུད་དུ་འདོད་ན། །རིམ་གྱིས་སུམ་བརྒྱུད་སོགས་གྱུར་ཏེ། །བདག་ཉིད་བདག་འཇུག་བླང་ནས་ནི། །གཅིག་བརྒྱུད་འབའ་ཞིག་ཅིས་མི་འགྱུར། །འཕགས་ཡུལ་གྲུབ་པའི་དབང་ཕྱུག་རྣམས། །འཁྲུལ་ཞེས་བརྗོད་པ་གོ་སླ་ཞིང་། །དེ་འདྲའི་ལོག་རྟོག་སྤང་བར་བྱོས། །བདག་ཉིད་གཏན་ཏུ་ལེགས་འདོད་ན། །རྡོ་རྗེ་འཆང་དང་འཕགས་ཡུལ་གྱི། །གྲུབ་ཆེན་ལས་བརྒྱུད་ལོ་པཎ་བསྒྱུར། ། བརྒྱུད་པ་མ་ཉམས་དབང་བསྐུར་ཞུས། །དེ་འདྲའི་དབང་དང་དམ་ཚིག་ལ། །གནས་ན་རྡོ་རྗེ་ཐེག་པ་ཡི། ། བསྟན་པ་རྨད་དུ་བྱུང་བའོ། །
༈ ངོར་པ་མ་གཏོགས་གསང་སྔགས་པ། །འགའ་ཞིག་དམ་ཚིག་འཁྲུལ་པ་ནི། །བཀག་དོན་དེང་སང་
གསང་སྔགས་པར། །རློམ་སོགས་ནས་ནི་བག་ཡོད་མཛོད། །བར་གྱི་དོན་ནི་རྣལ་འབྱོར་ཆེའི། །གསང་སྤྱོད་དབང་མ་ཐོབ་པ་ལ། །སྟོན་ཅིང་སྒྲོགས་པ་མི་རུང་ཅིང་། །དབང་བསྐུར་ཐོབ་ནས་དམ་ཚིག་ཉམས། །དེ་ལ་གསང་སྤྱོད་བསྟན་པ་ལ། །བསྟན་པའི་ཡུལ་དེ་རྩ་ལྟུང་ནི། །ཉམས་གྱུར་ཀྱང་སྟེ་དབང་ཐོབ་པ། །སྔོན་གྱི་དབང་ཐོབ་ཀྱི་ཚེ་ན། །གསང་སྤྱོད་ཡོད་ལུགས་ཤེས་པ་དེས། །སྟོན་པ་པོ་ལ་ལྟུང་བ་ནི། །རྩ་ལྟུང་ཙམ་ཞིག་མི་འགྱུར་ཏེ། །ཡུལ་དེས་སྔ་མ་ཤེས་པ་ལས། །གོ་རྒྱུ་གསར་དུ་མེད་པའི་ཕྱིར། །དུས་སྐབས་ཡན་ལག་མ་ཚང་ངོ་། །རྗེ་བཙུན་མཆོག་གི་འཁྲུལ་སྤོང་ལས། །དུས་སྐབས་མ་ཚང་བཤགས་བྱར་གསུངས། །~164~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
༈ རྗེ་བཙུན་ཙོང་ཁ་པ་ཡིས་ནི། །རྡོ་རྗེ་ཐེག་པར་ཞུགས་ཚད་ཀུན། །རྡོ་རྗེ་སྤུན་འདོད་ཧ་ཅང་ནི། །རྒྱ་ཆེའི་
སྐྱོན་ཡོད་གྱུར་པའི་ཕྱིར། །བླ་མ་གཅིག་དང་དཀྱིལ་འཁོར་ནི། །གཅིག་ལ་དུས་གཅིག་དབང་ཐོབ་པ། །རྡོ་རྗེ་
སྤུན་ཡིན་གཞན་དུ་ན། །མངལ་གྱི་སྒོ་ནི་མི་གཅིག་པས། །སྤུན་ཞེས་དོན་མི་གནས་ཞེས་ཟེར། །བཀག་དོན་ཁ་ཅིག་གསང་སྔགས་ཀྱི། །སྡོམ་ལྡན་ཀུན་ཞེས་སོགས་ནས་ནི། །མངལ་སྒོ་མི་གཅིག་ཕྱིར་བར་དོན། །འོ་ན་བསླབ་གསུམ་ལྡན་པ་ཀུན། །ཚངས་པ་མཚུངས་པར་སྤྱོད་ཞེས་གྲགས། །དེ་ཡང་རྒྱ་ཆེའི་སྐྱོན་ཡོད་གྱུར། ། འདོད་ན་རྣམ་བཤད་རིགས་པ་ལས། །ཚངས་པ་མྱ་ངན་འདས་ཡིན་ཏེ། །དེ་ཡི་ཆེད་དུ་སྤྱོད་པ་ནི། །
ཚུལ་ཁྲིམས།
ཏིང་འཛིན། ཤེས་རབ་བསླབ་པ་གསུམ་ བསླབ་གསུམ་ཡིན་ཏེ་དེ་ལྡན་ཀུན། །ཚངས་པ་མཚུངས་སྤྱོད་གསུང་དང་
འགལ། །དེ་བཞིན་ཡུལ་ཆེན་སོ་གཉིས་པོ། །སྤྱོད་པའི་ཚེ་ན་བརྡའ་དང་ནི། །བརྡའ་ཡི་ལེན་ཤེས་གང་ཟག་ཀུན། ། རྡོ་རྗེ་སྤུན་དང་སྲིང་མོ་ནི། །མ་ཡིན་གྱུར་ཏེ་དེ་ལ་ནི། །སྔར་གྱི་མཚན་ཉིད་མ་ཚང་ཕྱིར། །འདོད་ན་བདེ་མཆོག་ཀྱེ་རྡོར་གྱི། །རྩ་བའི་རྒྱུད་དང་ཁ་སྦྱོར་ལས། །གང་གི་སྤུན་དང་སྲིང་མོ་དང་། །ཐེ་ཚོམ་མེད་པར་ཤེས་པར་བྱ། ། ཞེས་གསུང་པ་དང་འགལ་བའི་ཕྱིར། །མངལ་སྒོ་གཅིག་མིན་དཔེར་ན་ནི། །འཁོར་ལོས་སྒྱུར་རྒྱལ་བཙུན་མོ་ནི། ། ལྔ་བརྒྱའི་སྲས་ཀུན་འཁོར་སྒྱུར་གྱིས། །རིགས་ཀྱི་སྤུན་ཟླ་མ་ཡིན་གྱུར། །
༈ བོ་དོང་པ་ཡིས་ཐེག་པ་ནི། །གསུམ་ཆར་ཚོགས་ལམ་ཆེན་པོ་ཡན། །གསང་སྔགས་ཡིན་འདོད་
བཀག་པ་ནི། །ཁ་ཅིག་ཐེག་པ་གསུམ་སོགས་ནས། །མཐོང་ཚེ་གསལ་བར་འགྱུར་བར་དོན། །མདོར་བསྟན་ཚིགས་བཅད་གཞུང་གོ་སླ། །ལུགས་དང་རིགས་པ་འགལ་ཚུལ་ནི། །ཐེག་ཆེན་ཚོགས་ཀྱི་ལམ་དུ་ནི། །ཆོས་རྒྱུན་ཏིང་འཛིན་ཡོད་ཞེས་པ། །བྱམས་པས་མདོ་སྡེ་རྒྱན་ལས་གསུང་། །ཐེག་དམན་ལམ་དུ་ཆོས་རྒྱུན་གྱི། །ཏིང་འཛིན་ཐོབ་པ་ཚད་ལྡན་གྱི། །གཞུང་དག་ལས་ནི་མ་གསུངས་སོ། །རིགས་པས་གནོད་དེ་ཐེག་དམན་གྱི། ། ཚོགས་ཀྱི་ལམ་དུ་ཆོས་རྒྱུན་གྱི། །ཏིང་འཛིན་ཐོབ་ན་ཐེག་དམན་གྱི། །སོ་སྐྱེ་དེ་ཡི་ཉན་རང་གི། །འཕགས་ལམ་ཐོབ་ཚེ་རྒྱུན་ཞུགས་དང་། །ཕྱིར་འོང་གཏན་ནས་མི་སྲིད་ཅིང་། །འབྲས་བུ་གསུམ་པ་ལ་གནས་པའི། །ཆགས་བྲལ་སྔོན་སོང་ཕྱིར་མི་འོང་། །ཞུགས་འབྲས་པ་ནི་ཁོ་ནར་གྱུར། །ཐེག་ཆེན་ཆོས་རྒྱུན་ཏིང་ངེ་འཛིན། །ཐོབ་པ་ལ་ནི་བསམ་གཏན་གྱི། །དངོས་གཞི་ཐོབ་དགོས་དེ་ཐོབ་ལ། །འདོད་པའི་ཁམས་ལ་ཆགས་བྲལ་བ། །སྔོན་དུ་འགྲོ་བ་དགོས་པའི་ཕྱིར། །གཞན་ཡང་ཁྱོད་ཀྱིས་གྲུབ་པའི་མཐའ། །འདི་ནི་མི་འཐད་འདུལ་ལུང་ལས། །དགྲ་བཅོམ་ཐོབ་ཀྱང་རྫུ་འཕྲུལ་ནི། །མ་ཐོབ་མང་དུ་བཤད་དང་འགལ། །གནད་ཀྱི་སྙིང་པོ་ཆོས་རྒྱུན་གྱི། །ཏིང་འཛིན་བསམ་གཏན་དངོས་གཞི་ལ། །འཇོག་ན་ཐེག་དམན་ལ་ཡོད་དེ། །བསམ་གཏན་དངོས་གཞིའི་སྙོམས་~165~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འཇུག་ཐོབ། །ཉན་ཐོས་སྐྱེ་འཕགས་མང་ཡོད་བཤད། །དེས་ན་མིང་ཙམ་འདྲ་བ་ཡིན། །བསམ་གཏན་དངོས་
གཞི་ལ་མི་འཇོག །ཆོས་རྒྱུན་ཏིང་ངེ་འཛིན་དེ་ཡི། །ངོ་བོ་ཆོས་རྒྱུན་ཏིང་ངེ་འཛིན། །ཡིན་ན་བསམ་གཏན་དངོས་གཞི་ལ། །གཏོགས་ཀྱང་བསམ་གཏན་ཁོ་ནས་མིན། །ངོ་བོའི་སྙིང་པོ་ལུས་སེམས་ནི། །ཤིན་སྦྱངས་བདེ་ལྡན་ཉེར་བསྡོག་ལ། །བརྟེན་ནས་སྐྱེས་པའི་བསམ་གཏན་གྱི། །དངོས་གཞི་ཆོས་རྒྱུན་ཏིང་འཛིན་ཡིན། །དེ་ནི་ཐེག་པ་དམན་ལ་མེད། །མདོ་སྡེ་རྒྱན་གྱི་ལུང་ལས་གསལ། །ཐེག་དམན་གྱིས་ནི་ཉེར་བསྡོག་ལ། །ཡིད་བྱེད་བདུན་བཤད་ཤིན་སྦྱངས་ཀྱི། །བདེ་ལྡན་ཐེག་པ་ཆེན་པོའི་ལུགས། །ས་སྐྱའི་འཇམ་མགོན་མཆོག་དེས་བཞེད། །ལམ་ནི་ཟབ་པ་ཙམ་གྱིས་ནི། །གདུལ་བྱ་ཀུན་གྱིས་ཉན་པ་ཡི། །ངེས་པ་མེད་དེ་དཔེར་མཚོན་ན། །ཟབ་མོ་ཐེག་ཆེན་གསང་སྔགས་ཀྱང་། །ཉན་ཐོས་རིགས་ཅན་གྱིས་མི་ཉན། །སྟོན་པས་གདུལ་བྱ་རིགས་གསུམ་ལ། །དགོངས་ཏེ་གསུངས་སོ་བརྟག་གཉིས་ཀྱི། །ལུང་དང་ལང་ཀར་གཤེགས་པ་དང་། །འཕགས་པ་ཀླུ་སྒྲུབ་ཡབ་སྲས་ཀྱིས། ། གསུང་སོགས་ངེས་པའི་ལུང་ལས་གསལ། །དེས་ན་ལམ་གྱི་མཐར་ཐུག་གམ། །མཆོག་ཏུ་གྱུར་པའི་གསང་སྔགས་ཀྱི། །འབྲས་བུ་དམའ་ཤོས་ཉན་རང་གི །ལྷག་མེད་བྱང་ཆུབ་ཐོབ་སྨྲ་བ། །རྒྱུ་འབྲས་བསྐུར་འདེབས་སྨྲ་ངན་ཡིན། །གསང་སྔགས་དཀྱིལ་འཁོར་ལ་བཀོད་པའི། །ཉན་ཐོས་ཉན་རང་མཚན་ཉིད་པ། །ཡིན་ན་སྔགས་ཀྱི་དམ་ཚིག་སྐབས། །ཉན་ཐོས་དག་ཏུ་རློམ་བྱེད་པའི། །ནང་དུ་ཞག་གནས་ལྟུང་བར་གསུངས། །ཀུན་རིག་དཀྱིལ་འཁོར་ཁྱམས་བཀོད་པའི། ཉན་ཐོས་རང་རྒྱུད་པ་ཡིན་ན། །རིགས་ལྔའི་གདན་གྱི་སེང་གེ་སོགས། །དུད་འགྲོ་རང་རྒྱུད་པ་རུ་འགྱུར། །ཉི་ཟླ་སོགས་ཀྱང་དེ་བཞིན་འགྱུར། །གཞན་ཡང་བོ་དོང་པ་ཡིས་ནི། །དབང་བསྐུར་ཡི་ནི་རྒྱུན་བཤགས་ཀྱི། །སྔོན་དུ་ཐེག་གསུམ་གང་འདོད་ལ། །དམིགས་ནས་རྗེས་ཟློས་གྱིས་ཟེར་བ། ། སྔགས་ཀྱི་སྡོམ་པ་བསྒྲགས་པའི་ཚེ། །རྡོ་རྗེ་རྩེ་མོ་ལས་བཤད་ལུང་། །གཞན་ཡང་ཐེག་པ་ཆེ་ཆུང་གཉིས། །རང་དོན་གཞན་དོན་སེམས་བསྐྱེད་ཀྱིས། །དབྱེ་བ་མདོ་རྒྱུད་ཀུན་བཤད་འགལ། །
འདི་འདྲ་རྒྱུད་སྡེ་ཕལ་ཆེར་དང་། །གྲུབ་པའི་དབང་ཕྱུག་གཞུང་བཟང་རྣམས། །འདྲ་མིན་འབྱུང་བ་
གཞུང་ཆེན་པོ། །སྤྱི་ནི་མཐོང་ཚེ་གསལ་བར་འགྱུར། །དེ་ཡང་བོ་དོང་པའི་འདོད་པ། །རིགས་ཅན་གསུམ་ཆར་ཚོགས་ཀྱི་ལམ། །ཆེན་པོ་ནས་ནི་སྔགས་ལ་འཇུག །དམིགས་བསལ་ཉན་རང་དབང་བརྟུལ་གྱི། །སྦྱོར་ལམ་རྩེ་མོ་ནས་སྔགས་ཀྱི། །བཟོད་པ་ལ་ནི་འཇུག་པར་འདོད། །དེ་བཞིན་བོ་དོང་འདོད་པའི་མཐིལ། །ཉན་ཐོས་ཐེག་ཆེན་ལ་ཞུགས་ལ། །དེ་ལ་འབྲས་བཞི་ཞུགས་གནས་བརྒྱད། །ཉན་ཐོས་རང་རྒྱལ་རྣམ་གཞག་ཡོད། །ཉན་ཐོས་རྐྱང་པར་ཞུགས་གནས་སོགས། །རྣམ་གཞག་མེད་པ་བཀའ་ཐ་མ། །ཕྱིར་མི་ལྡོག་འཁོར་མདོར་གསུང་འདོད། ། ~166~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དེ་ཡི་དོན་ཀྱང་ཉན་ཐོས་ནི། །རང་རྐང་ཞུགས་ལ་ཞུགས་གནས་ཀྱི། །རྣམ་གཞག་མེད་པ་བསྒྲུབ་པར་འདོད། །
གོང་གི་ཀུན་མཁྱེན་ཆེན་པོའི་གསུང་། །བཟློག་ཏུ་མེད་པའི་ལུང་རིགས་ཡིན། །
༈ རྗེ་བཙུན་ཙོང་ཁ་པ་ཡིས་ནི། །བྱ་རྒྱུད་བདག་བསྐྱོད་ཡོད་གསུངས་པ། །བཀག་དོན་ཁ་ཅིག་བྱ་རྒྱུད་
ནས། །ལོག་པའི་སྐྱོན་དུ་འགྱུར་བར་དོན། །དེ་འདྲ་སྤྱོད་རྒྱུད་ལུང་གིས་ནི། །བྱ་རྒྱུད་བདག་བསྐྱེད་ཡོད་སྒྲུབ་ན། ། བླ་མེད་རིམ་གཉིས་ལུང་གིས་ནི། །བྱ་རྒྱུད་བསྐྱེད་ཆོག་ཡོད་འགྲུབ་གྱུར། །གཞན་ཡང་བྱ་སྤྱོད་གཉིས་ཀྱི་ནི། ། ཉམས་ལེན་ཁྱད་པར་མི་ཤེས་གྱུར། །ལུང་གིས་གནོད་དེ་རྒྱུད་སྡེ་ནི། །གོང་མའི་ནང་ཚན་དུ་གྱུར་པའི། །ཡེ་ཤེས་རྡོ་རྗེ་ཀུན་བཏུས་ལས། །གཙང་སྦྲ་བྱེད་དང་ཡེ་སེམས་ཀྱི། །བདེ་བ་མེད་ཅིང་བདག་ལྷ་ཡི། །ང་རྒྱལ་མེད་དང་རྨད་བྱུང་གི། །སྤྱོད་ཡུལ་མིན་དང་སྐྱོན་གྱི་རྒྱུད། །རྟོག་ལ་རབ་ཏུ་དཔྱོད་སྒྲུབས་ཤིང་། །བྱ་བའི་རྒྱུད་ལ་ཞུགས་སོ་ཞེས། །གསུང་པའི་ལུང་དང་འགལ་ཕྱིར་རོ། །བལྟས་པའི་བདེ་བ་ཡོད་ཙམ་གྱི། །བདག་བསྐྱེད་མི་འགྲུབ་མདུན་བསྐྱེད་ཀྱི། །ལྷ་ནི་ཕོ་མོས་བལྟས་པ་ལ། །དམིགས་དེ་བལྟས་པའི་ལམ་བྱེད་ཡིན། །སྤྱོད་རྒྱུད་རྣམ་སྣང་མངོན་བྱང་གི། །ཡི་གེ་དང་ནི་ཡི་གེ་སྦྱར། །གསུང་ནི་སྔོན་འགྲོ་སྟོང་ཉིད་ཀྱི། །བྱང་ཆུབ་སེམས་ནི་བསྒོམ་པ་དང་། །དེ་ཡི་ངང་ལས་གསང་སྔགས་ཀྱི། །སྒྲ་རུ་ལྡང་བ་གཉིས་ཡིན་ཅིང་། །གཞི་ལས་གཞིར་གྱུར་ཞེས་པའི་དོན། །དང་པོ་བདག་བསྐྱེད་གཉིས་པ་ནི། །མདུན་བསྐྱེད་ཉིད་དེ་རྣམ་གྲངས་བཞི། །བྱ་རྒྱུད་བསམ་གཏན་ཕྱི་མ་ལས། །སྒྲ་དང་སེམས་དང་གཞི་ལ་གཞོལ། །ཞེས་གསུང་དེ་ནི་སྒྲ་དང་སེམས། །སྔོན་འགྲོ་གཉིས་ཀྱི་དོན་ལ་མཚུངས། ། གཞི་ནི་མདུན་བསྐྱེད་ཁོ་ནར་དགོངས། །དེས་ན་གཞི་ཡི་ཁ་གྲངས་ཀྱང་། །མང་ཉུང་ཉིད་ཀྱིས་གསལ་བར་སྟོན། ། སྐྱོན་སྤང་མི་འཐད་བྱ་བའི་རྒྱུད། །ཕལ་ཆེར་བལྟས་པའི་བདེ་བ་ཡི། །ལམ་བྱེད་མེད་གྱུར་བདག་བསྐྱེད་ནི། ། མེད་པར་འདོད་ཕྱིར་ལམ་དང་ནི། །གདུལ་བྱའི་གཙོ་བོ་གོ་ལྡོག་སྟེ། །ཁྱེད་ཅག་གི་ནི་བཞེད་པ་ལ། །བྱ་རྒྱུད་ལམ་གཙོ་བདག་བསྐྱེད་མཛད། །གདུལ་བྱའི་གཙོ་བོ་སྲོག་རྩོལ་སོགས། །བསྒོམ་པར་མི་ནུས་འདོད་ཕྱིར་རོ། །
གཞན་ཡང་དོགས་སེལ་འདི་ལྟ་སྟེ། །སངས་རྒྱས་གསང་བའི་རྒྱུད་འགྲེལ་ལས། །གཞི་གཉིས་བརྗོད་པས་
བདག་
བྱ་རྒྱུད་ལ་བསྐྱེད་ནི། །ཡོད་པ་འདྲ་འཁྲུལ་དེ་མིན་སྟེ། །བྱ་རྒྱུད་སྤྱོད་རྒྱུད་ལྟར་འགྲེལ་ཡིན། །འདི་ལ་
བསམ་གཏན་ཕྱི་མའི་དོན། །སངས་རྒྱས་གསང་བའི་འགྲེལ་པ་ལས། །གཞི་གཉིས་ལྟ་བུར་བཤད་པའི་དོན། ། སྔོན་འགྲོ་དངོས་གཞི་མདུན་བསྐྱེད་དང་། །བཅས་པའི་སྒྲུབ་ཐབས་དེ་ཉིད་ནི། །གསང་སྔགས་མི་འགྱུར་གཞིར་གནས་དང་། །དེ་ཡི་ངང་ལ་གསང་སྔགས་བཟླས། །ཡི་གེ་རེ་རེར་གསང་སྔགས་དང་། །ལྡན་པ་གཞི་ལས་གཞི་གྱུར་དོན། །མདོར་ན་རང་ལུགས་བྱ་རྒྱུད་ལ། །བདག་བསྐྱེད་འབྱུང་ཀུན་བྱ་རྒྱུད་ནི། །རྒྱུད་སྡེ་གཞན་ལྟར་~167~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འགྲེལ་པ་དང་། །བདག་བསྐྱེད་མེད་པ་བྱ་རྒྱུད་ཀྱི། །ཁྱད་ཆོས་དངོས་བསྟན་ཡིན་པ་ནི། །རྒྱལ་བས་ལུང་བསྟན་
རྡོ་རྗེ་འཆང་། །ཀུན་དགའ་བཟང་པོའི་གསུང་ལས་གསལ། །དེ་སྐབས་ འདིར་བདག་བསྐྱེད་མེད་མོད། འདིར་རང་གི་
སྙིང་ཁར་མདུན་བསྐྱེད་ལྷ་མི་དངོས་གྲུབ་ཞུ་བའི་ཕྱིར་དུ་བསྒོམ་པ་ངོ་བོ་ལྷ་ལ་རྩི་དགོས་པ་འདྲའོ། ། སྙིང་ཁར་སྔགས་ཕྲེང་བཀོད། །
དེ་ཡི་ཕྱོགས་བཞིར་མེ་རི་བསྒོམ། །དེ་ལ་སེམས་འཛིན་མེར་གནས་ཡིན། །སྔགས་ཀྱི་སྒྲ་ནི་དྲིལ་བུ་ཡི། །གསུང་འདྲ་སེམས་གཏད་སྒྲར་གནས་དང་། །དེ་ཚེ་རླུང་ནི་ནང་དུ་འཇུག །ཕྱིར་དབྱུང་ཚེ་ན་མདུན་བསྐྱེད་ནི། །བསྒོམ་པ་རྣམས་ཀྱིས་སྐུར་དམིགས་ཤིང་། །ངལ་གསོ་འདི་ལ་སྲོག་རྩོལ་གྱི། །ཐ་སྙད་མཛད་པ་རྒྱུད་འདིའི་ལུགས། ། སླར་ཡང་དམིགས་པ་རྣམས་བསྡུས་ཏེ། །འོད་གསལ་སེམས་འཛིན་སྨྲ་མཐའ་འོ། །
༈ ངོར་པའི་སློབ་བརྒྱུད་བླ་མ་ཡི། །གསུང་སྒྲོས་མ་ཟིན་འགའ་ཞིག་གིས། །ལྷ་ལ་འཁྲུལ་པ་བཀག་པའི་
དོན། །ཁ་ཅིག་ངན་སོང་སྦྱོང་སོགས་ནས། །མཐའ་ཡས་ཤེས་པར་བྱ་བར་དོན། །སྦྱོང་རྒྱུད་ལྷ་ལ་རྒྱལ་ཆེན་སོགས། །འཇིག་རྟེན་རང་རྒྱུད་པར་ཁས་བླང་། །དེ་བཞིན་དཔལ་མཆོག་འཇིགས་བྱེད་སོགས། །འཁོར་གྱི་འཇིག་རྟེན་མིང་ཅན་རྣམས། །རང་རྒྱུད་པར་འདོད་དེ་ཡིན་ཏེ། །རང་ལུགས་སྦྱང་དཀྱིལ་བཅུ་གཉིས་ཀྱི། ། དཀྱིལ་འཁོར་ལ་བཀོད་འཇིག་རྟེན་པའི། །མིང་ཅན་དེ་དག་རང་རྒྱུད་པ། །ཡིན་ན་དེ་ཡི་དཀྱིལ་འཁོར་དུ། ། དབང་བསྐུར་བ་ནི་དོན་མེད་གྱུར། །གཙོ་བོ་དེ་བཞིན་གཤེགས་པ་ཡི། །ཐུགས་ཀ་ནས་ནི་འཇིག་རྟེན་པ། །སྤྲོ་བ་དེ་ནི་འབྲེལ་མེད་གྱུར། །མདུན་བསྐྱེད་གྲུབ་ཚེ་འཁོར་དེ་དག །ཡེ་ཤེས་དགུག་ཞུགས་མཆོད་བསྟོད་དང་། ། རྒྱུན་བཤགས་ཚེ་ན་སྐྱབས་ཡུལ་གྲར། །མེ་ཏོག་དོར་ཚེ་ལྷ་གང་རུང་། །གཅིག་ལ་བོབ་ཞེས་འདོར་བ་དང་། ། དངོས་གཞིའི་ཚེ་ན་འཁོར་སྔགས་བཟླ། །བུམ་ཆུའི་དབང་བསྐུར་རྒྱུད་དང་ནི། །གོང་མའི་གསུང་རབས་ལས་འབྱུང་ན། །འཇིག་རྟེན་དཀྱིལ་འཁོར་དྲུག་པོ་ནི། །འཇིག་རྟེན་རང་རྒྱུད་སྨྲ་མི་ནུས། །གལ་ཏེ་ཡེ་ཤེས་འགུགས་གཞུག་སོགས། །གཙོ་ལ་ཡོད་ཅིང་འཁོར་ལ་མེད། །སྨྲ་ན་རྒྱུད་ལ་དེ་མ་བཤད། །སྟོན་པས་སྦྱོང་རྒྱུད་གསུང་པའི་ཚེ། །དཀྱིལ་འཁོར་ཐམས་ཅད་སྤྲུལ་པ་ཡི། །ཡེ་ཤེས་དཀྱིལ་འཁོར་ཡིན་པས་ཀྱང་། །འཇིག་རྟེན་རང་རྒྱུད་མ་ཡིན་གསལ། །སྤྲུལ་པའི་དཀྱིལ་འཁོར་དུ་ནི་དབང་། །ཐོབ་པ་ཙམ་གྱིས་གྲུབ་པ་ཐོབ། །དེས་ཀྱང་དཀྱིལ་འཁོར་ལྷ་འཇིག་རྟེན། །རང་རྒྱུད་ཡོད་པ་འགལ་བ་དང་། །སྒོ་སྲུང་ཡེ་ཤེས་ལྷ་ཡོད་བཞིན། །ནང་དུ་འཇིག་རྟེན་པ་མི་འབྱུང་། །བླ་མས་གསུང་ཟེར་བྱུང་རྒྱལ་སྨྲ། །ཁྱེད་ཀྱིས་གསུང་སྒྲོས་མ་ཟིན་ཏེ། །རྡོ་རྗེ་འཆང་གི་ཀུན་རིག་གི། ། གསུང་ཙམ་དངོས་ལས་རྒྱལ་བ་ནི། །རིགས་བཞི་ནས་ན་ཕྱི་རོལ་གྱི། །འཁོར་ཡུག་པའི་བར་ཐམས་ཅད་ནི། ། གཙོ་བོ་ཀུན་རིག་ཐུགས་ཀ་ནས། །བསྐྱེད་ནས་རང་གནས་སོ་སོར་བཀོད། །སྤྲུལ་པའི་དཀྱིལ་འཁོར་བསྒོམ་~168~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པར་གསུང་། །ཁྱད་པར་སངས་རྒྱས་གང་གང་འདུལ། །སྒོ་ནས་འདི་དག་སྐུར་སྟོན་ཡིན། །ཞེས་གསུངས་པ་
དང་འགལ་བར་གྱུར། །སྦྱོང་རྒྱུད་དཀྱིལ་འཁོར་རྒྱལ་ཆེན་སོགས། །སྲོག་སྙིང་ཕུལ་ཚུལ་བསྟན་པ་ནི། །འཇིག་རྟེན་པ་རུ་འགྱུར་ཟེར་ན། །གདུལ་བྱ་དྲག་པོ་དབང་ཕྱུག་དང་། །འདུལ་བྱེད་ཧེ་རུ་ཀ་གཉིས་ཀྱང་། །དེ་མཚུངས་གདུལ་བྱ་དྲག་པོ་ནི། །འཇིག་རྟེན་པར་གྱུར་དེ་བས་ནི། །རྗེ་བཙུན་མཆོག་གི་ཧེ་རུ་ཀ །མངོན་བྱུང་སོགས་ལ་གདུལ་འདུལ་བྱེད། །རྒྱུད་གཅིག་པ་རུ་བཤད་དང་འགལ། །དེ་ལ་སོགས་པ་སངས་རྒྱས་ཀྱི། །རྣམ་འཕྲུལ་རྣམས་ལ་འདི་འཇིག་རྟེན། །འདི་ནི་འདས་ཞེས་བློ་ཚོད་ཀྱི། །སྦྱར་དུ་མི་རུང་སངས་རྒྱས་རྣམས། །གདུལ་བྱ་འདུལ་བའི་ཚུལ་གྱི་ནི། །སྤྲུལ་པ་སྣ་ཚོགས་སྟོན་པའོ། །
འཇིག་རྟེན་མིང་གི་འཇིག་རྟེན་པར། །གྱུར་ན་མི་ལ་སེང་གེའི་མིང་། །བཏགས་པའི་མོད་ལ་སྣ་ཉག་པ། །
རལ་སྤྲུག་སེང་གེའི་མཚན་ཉིད་གྱུར། །མིང་དོན་ངོ་བོ་ཉིད་འབྲེལ་བ། །ངོ་བོས་གྲུབ་འདོད་མུ་སྟེགས་ཀྱི། །གྲུབ་མཐའ་ཆོས་གྲགས་ཕྱོགས་གླང་གིས། །ཚད་མ་རིག་པའི་རྒྱལ་པོས་བཀག །མིང་ལ་དངོས་མིང་བཏགས་མིང་གཉིས། །གསུང་རབ་འཇིག་རྟེན་གཉིས་ཀ་ལས། །ཡོད་པས་མིང་འདོགས་ཙམ་གྱིས་ནི། །དེ་ཡང་དེ་རུ་ག་ལ་འགྱུར། །འཇིག་རྟེན་འཇིག་རྟེན་རྣམ་གཞག་གི། །སྒྲུབ་བྱེད་མིང་ལ་རེ་བ་ནོངས། །སྟོན་པས་རྒྱུད་གསུང་ཚེ་ན་འཁོར། །རང་རྒྱུད་ཡིན་ན་སྤྲུལ་པ་དང་། །རང་རྒྱུད་འཁོར་གཉིས་དངོས་གསུང་འགལ། །གདུལ་བྱ་འདུལ་ཕྱིར་སངས་རྒྱས་ནི། །རང་ཉིད་འཁོར་གྱི་ཚུལ་བཟུང་དང་། །སེམས་ཅན་གྱུར་པའི་འཁོར་གྱི་ནི། །མཚན་ཉིད་གཉིས་ཡོད་གསུང་དང་འགལ། །སྟོན་པས་སྦྱོང་རྒྱུད་གསུངས་པའི་ཚེ། །ཚངས་དང་ལྷ་ཆེན་ཀླུ་ཆེན་སོགས། ། སྤྲུལ་པ་ཡིན་ཕྱིར་ཀུན་རིག་གི། །འཁོར་ཡུག་ཏུ་ནི་ཚངས་པར་བཀོད། །སླར་ཡང་ཕྱག་རྡོར་སྐུར་བཞེངས་ནས། ། སྦྱོང་རྒྱུད་བརྟག་པ་ཕྱི་མ་གསུངས། །དེ་ཚེ་ཚངས་སོགས་སྲོག་སྙིང་ཕུལ། །དཀྱིལ་འཁོར་སོ་སོར་བཀོད་པ་ལ། ། ཕྱག་ན་རྡོ་རྗེའི་འཁོར་དུ་ནི། །རྒྱལ་ཆེན་བཞི་དང་ཕྱོགས་སྐྱོང་བཅུ། །ལྷ་ཀླུ་བརྒྱད་དང་གཟའ་རྒྱུ་སྐར། ། འཇིགས་བྱེད་དགུ་ཡིས་བསྐོར་བ་ལ། །འཇིག་རྟེན་དཀྱིལ་འཁོར་དྲུག་ཏུ་གྲགས། །འདས་པའི་དཀྱིལ་འཁོར་དྲུག་ཞེས་པ། །ཀུན་རིག་རྩ་བའི་དཀྱིལ་འཁོར་དང་། །ཤཱཀ་ཐུབ་སྐུ་དང་ཚེ་དཔག་གསུང་། །ཕྱག་རྡོར་ཐུགས་དང་འཁོར་ལོས་སྒྱུར། །ཡོན་ཏན་མེ་ལྟར་འབར་ཕྲིན་ལས། །དེ་ལྟར་དཀྱིལ་འཁོར་བཅུ་གཉིས་པོ། །དེང་སང་དབང་བཀའ་མ་ནུབ་ཡོད། །དེ་ཡང་སྔོན་དུས་སྤྲུལ་པ་དང་། །ཡེ་ཤེས་དཀྱིལ་འཁོར་ཕྱིས་དུས་ནི། །སོ་སྐྱེའི་སློབ་དཔོན་དབང་བྱས་ཏེ། །རྡུལ་ཚོན་རས་བྲིས་ཏིང་འཛིན་གསུམ། །དེ་ལ་ཡོངས་དྲིལ་དབང་པོ་དྲུག །སྨན་བླའི་དཀྱིལ་འཁོར་གནོད་སྦྱིན་སོགས། །འཇིག་རྟེན་རང་རྒྱུད་པ་ཡིན་ན། །ཆོ་ག་འདོན་ཀུན་སྐྱབས་སྡོམ་འཆོར། ། ~169~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཞི་འཚོས་མདོ་ལས་གསུངས་པ་ནི། །བདེ་གཤེགས་བརྒྱད་པོ་སངས་རྒྱས་སུ། །བྱས་ན་སྐབས་དེར་དམ་ཆོས་
བསྟན། །ལྷག་མ་སྐྱབས་འགྲོ་ལ་སོགས་པ། །འཇིག་རྟེན་འདས་དང་མ་འདས་པའི། །སྐུར་སྟོན་དགེ་འདུན་ཁོངས་སུ་བསྡུས། །སྐྱབས་གནས་གསུམ་ལ་ཕྱག་མཆོད་སོགས། །ཡན་ལག་དྲུག་པོ་དངོས་སྦྱར་ནས། །བདུན་པ་མདོ་སྨོན་ཉིད་ལ་སྦྱར། །དེ་བཞིན་དོན་ཡོད་རྡོ་རྗེ་ཡི། །འཇིགས་བྱེད་སྐབས་ཀྱི་གཤིན་རྗེ་ནི། །ཕོ་བརྒྱད་མོ་བརྒྱད་རྡོ་རྗེ་སེམས། །ཡབ་ཡུམ་མཁའ་སྤྲོས་དེ་བཞིན་དུ། །འདོད་ཁམས་དབང་ཕྱུག་རིགས་ལྔའི་ཡུམ། །བྲམ་ཟེ་ཆེན་པོས་བཤད་པ་དང་། །གདོང་བཞི་གཉེན་པོ་རྡོར་འཆང་གི། །ཐུགས་ཕྲིན་ལས་སྤྲུལ་སྟོན་པ་ཡི། །སྤྲུལ་པར་བཤད་དང་ལས་མགོན་ལྔ། །མགོན་པོ་ལྕམ་དྲལ་ས་བོན་ལས། །བརྒྱུད་དེ་རིམ་བཞིན་བསྐྱེད་པ་དང་། །ཕོ་ཉ་ལྔ་ལ་སྤྲུལ་པ་ཡི། །ཕོ་ཉར་བརྗོད་པ་རྣམས་ཀྱང་ནི། །འཇིག་རྟེན་པ་རུ་སྨྲ་ནུས་མིན། །འཇམ་མགོན་བླ་མའི་སྐལ་དམན་མའི། །ལྷ་སྐལ་ཆད་ནས་འབྱུང་པོ་བསྒྲུབ། །ཞེས་གསུང་དྲན་བྱོས་ཡི་དམ་དང་། །ཆོས་སྲུང་ཕལ་ཆེར་འབྱུང་པོ་ཡིན། །མ་སྨྲ་སྐྱབས་ལ་ཐེ་ཚོམ་གྱི། །རྒྱུ་ནི་ཉེས་དམིགས་ཤིན་ཏུ་ཆེ། །དེ་ལ་ཕན་པོའི་གདམ་ངག་ནི། ། ཉན་ཐོས་རང་རྒྱལ་སངས་རྒྱས་ནི། །བྱང་སེམས་སྤྲུལ་དང་རང་རྒྱུད་པ། །གསུམ་ཡོད་ཚངས་དང་བརྒྱ་བྱིན་སོགས། །འཇིག་རྟེན་ཆེ་དགུ་དུར་ཁྲོད་བདག །ཤ་ཟ་འཇིག་རྟེན་ཆ་ལུགས་ལྡན། །སྲོག་ཆགས་ལ་སོགས་རིགས་དྲུག་གིས། །གཟུགས་སྟོན་རྣམས་ལ་སྔ་མ་བཞིན། །རྣམ་པ་གསུམ་ཡོད་དེ་འདྲ་ཡིན། །རྣམ་དབྱེ་མདོ་རྒྱུད་དགོངས་པ་ཡིན། །སངས་རྒྱས་རྣམ་སྤྲུལ་ཉིད་ངེས་བྱ། །
༈ ཐུན་མོང་ལམ་ལ་འཁྲུལ་པ་དགག །དགའ་གདོང་ཆོས་རྒྱལ་དཔལ་བཟང་སོགས། །ལམ་འཁྲུལ་ལ་
ལ་རྒྱུད་སྡེ་ནས། །ཉིད་ལ་གསུང་ཕྱིར་རོ་བར་དོན། །རྒྱུད་སྡེ་འོག་མར་དབང་བཞི་ནི། །མེད་ལ་ལྟོས་པས་རིམ་གཉིས་ཀྱང་། །མེད་ཀྱང་ངེས་པར་འདོད་དགོས་ལྟར། །རྡོ་རྗེ་ཐེག་པའི་གཞུང་ཡིན་པ། །འཇམ་མགོན་བླ་མ་སངས་རྒྱས་ལ། །ཕྲིན་ཞུར་གསང་སྔགས་ལམ་ཞེས་པའི། །ཚིག་སྤྱི་དང་ནི་རབ་དབྱེ་ཡི། །ཚིག་སྤྱིར་འཁྲིས་མདོ་གསང་སྔགས་ལམ། །གསུངས་པ་བླ་མེད་ཐེག་པར་དགོངས། །དེ་ནི་རྒྱུད་སྡེ་འོག་མ་ལ། །བཀབ་ནས་སྨྲ་བ་དགོས་པ་མེད། །རྒྱུད་སྡེ་འོག་མར་དབང་བཞི་ནི། །མེད་ལ་རིམ་གཉིས་དགོས་སྨྲ་ན། །དེ་ཡང་འཇམ་མགོན་བླ་མས་བཀག །བློ་ཡི་རིམ་པས་ལྷ་བསྐྱེད་ཙམ། །བསྐྱེད་རིམ་དོན་མིན་བསྐྱེད་རིམ་གནད། །སྦྱང་གཞི་སྦྱོང་བྱེད་གཉིས་སྦྱར་རོ། །མཚན་མེད་ཙམ་གྱི་རྣལ་འབྱོར་བསྒོམ། །རྫོགས་རིམ་དོན་མིན་རྫོགས་རིམ་ནི། །ལུས་ངག་ཡིད་གསུམ་རྫོགས་ལ་གསུངས། །རྣལ་འབྱོར་ཆེན་པོའི་ཉམས་ལེན་ལ། །འཁྲུལ་པ་དགག་དོན་མཁས་པ་ཆེ། ། ཡང་ནི་ཙོང་ཁ་པའི་བཞེད་དོན། །བསྐྱེད་རྫོགས་སྣང་བ་ལྷར་འཆར་དོན། །ཡིད་ངོར་རྟེན་དང་བརྟེན་པ་ཡི། །ལྷ་~170~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དང་ཡེ་ཤེས་བསྒོམས་པའི་ཚེ། །རྟོག་གཉིས་ཅིག་ཆར་མི་འཇུག་པས། །ཡིད་ངོའི་སྣང་བ་ལྷར་འཆར་ཡིན། །ཕྱི་
རོལ་སྣང་བ་ལྷར་འཆར་མིན། །དེ་ནི་ལོག་ཤེས་ཉིད་ཡིན་པས། །ལྷ་རུ་མི་འགྱུར་སེལ་བ་ནི། །བརྡར་བས་དུང་དུ་མི་འགྲོ་བཞིན། །ཞེས་པའི་གྲུབ་མཐའ་འཛུགས་བཀག་དོན། །ཁ་ཅིག་བསྐྱེད་རྫོགས་སོགས་ནས་ནི། ། བཀག་ཟིན་བསྟན་པར་བྱ་བར་དོན། །འདི་ནི་རྣལ་འབྱོར་བླ་མེད་ཀྱི། །གནད་བཅོས་ལུང་རིགས་གཉིས་དང་འགལ། །རྒྱུད་སྡེ་གསང་འདུས་ཀྱེ་རྡོར་གྱི། །ལུང་དང་འགལ་ཞིང་དེ་བཞིན་དུ། །བདེ་མཆོག་རྣལ་འབྱོར་མིའི་ཀུན་སྤྱོད། །སོགས་དང་འཕགས་ཡུལ་གྲུབ་པའི་གཞུང་། །རྣམས་དང་བོད་ཀྱི་སྔགས་འཆང་མཆོག །རྭ་རྔོག་དཔལ་ལྡན་ས་སྐྱ་པའི། །མན་ངག་འདི་འགོག་གཉེན་པོ་ཡིན། །ཕྱི་རོལ་སྣང་བ་ལྷ་རུ་ནི། །བསྒོམ་དུ་མི་རུང་ལོག་རྟོག་དོར། །སྣང་བ་ལྷ་ཡི་ངོ་བོ་ཡི། །རང་བཞིན་རྣམ་དག་ཡིན་ནམ་མིན། །ཡིན་ན་དེ་ནི་ལྷར་བསྒོམ་ཀྱང་། ། ལྷ་རུ་མི་འགྱུར་སྣང་བ་དེ། །ལྷར་འཆར་ལོག་ཤེས་ཡིན་ཟེར་འགལ། །མིན་ན་རྩ་རྒྱུད་བརྟག་གཉིས་ལས། ། དག་པ་གསུམ་གྱི་རྣམ་དག་བསྟན། །འོན་ཀྱང་ཉམས་དང་ཤེས་སྒྲིབ་ཀྱིས། །གློ་བུར་སྒྲིབ་པ་སྦྱང་གསུང་འགལ། ། འགའ་ཞིག་ཐ་མར་སྣང་བ་ནི། །ངོ་བོས་དག་ཅིང་རྣམ་པ་ནི། །དག་ཏུ་མི་རུང་རྒྱུད་ལས་ནི། །ལྷ་ནི་སོ་སོའི་དག་པ་ཞེས། །གསུང་དེ་སྒྲུབ་བྱེད་མ་ཡིན་ནོ། །
སྙམ་ནས་འཁྲུལ་མདོ་དེ་མིན་ཏེ། །རྒྱུད་ལ་སོ་སོའི་ལྷ་ཡི་ནི། །རྣམ་པ་གཟུགས་ཀྱི་བཞིན་ལག་ནི། །ཁ་
དོག་གནས་པ་ཕུང་ལྔ་སོགས། །སྐྱེས་ཤིང་གྲུབ་པ་ཙམ་གྱིས་ནི། །ལྷ་ནི་རྣམ་པར་གནས་པའོ། །འོན་ཀྱང་བག་ཆགས་ཕལ་པ་སྟེ། །ཐ་མལ་རྣམ་རྟོག་གིས་སྒྲིབ་པའི། །རྣམ་རྟོག་དེ་ནི་སྦྱང་དགོས་སོ། །ཞེས་གསུངས་པ་ཡི་གསལ་བར་སྟོན། །ལྷ་ཡི་རྣམ་པའི་གཟུགས་ཀྱི་སོགས། །རྒྱུད་ཚིག་ཡང་ནི་དེ་དོན་གཅིག །འཆད་པ་མཁས་པ་དག་གི་ལུགས། །དེས་ན་ཐ་མལ་བག་ཆགས་རང་། །དག་བྱ་རྡོ་རྗེ་གུར་ལས་གསལ། །ཡང་ནི་ཕྱོགས་སྔ་དེ་ཉིད་ཀྱིས། །སྦྱང་གཞིའི་ལམ་བསྒོམ་སྒྲུབ་པ་པོའི། །མ་འོངས་པ་ནས་འབྱུང་འགྱུར་གྱི། །འཛམ་བུའི་གླིང་མི་མངལ་སྐྱེས་ཀྱི། །སྐྱེ་འཆི་བར་དོ་ཁོ་ན་ཡིན། །དེ་མིན་འདས་པ་སྔ་འདས་ཟིན། །ད་ལྟ་སྦྱང་མི་དགོས་པ་ནི། །རང་གི་ངང་གིས་འཇིག་པ་སྟེ། །སྦྱོང་བྱེད་ལམ་བསྒོམ་གནས་སྐབས་ཀྱི། །བསྐྱེད་རིམ་ཁོ་ན་སྦྱང་བའི་ཚུལ། །སྐྱེ་འཆི་བར་དོ་གསུམ་དོད་དུ། །འབྲས་བུ་སྐུ་གསུམ་འབྱུང་བ་ཡི། །སྒྲོ་བཏགས་དེ་ཡང་ཀྱཻ་རྡོ་རྗེ། །མན་ངག་ལུགས་ཀྱི་རྣམས་བཤད་དང་། །གསང་འདུས་རྩོད་སྤངས་སུ་བཀག་སྟེ། །འོ་ན་སང་ཕོད་སྐྱེ་འགྱུར་གྱི། །འབུད་ཤིང་ད་ལོའི་མེས་བསྲེག་འདྲ། །མ་འོངས་པ་ན་འབྱུང་འགྱུར་གྱི། །སྐྱེ་འཆི་བར་དོ་གསུམ་པོ་ནི། །ད་ལྟ་བསྐྱེད་རིམ་བསྒོམ་པ་ཡིས། །སྦྱོང་གཞིར་ཁྱོད་ཀྱིས་ཁས་བླང་བྱས། །ཁྱོད་ཀྱི་འདས་པའི་སྦྱོང་གཞི་ནི། །ན་ནིང་འབུད་ཤིང་~171~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ད་ལོའི་མེས། །བསྲེག་དང་འདྲ་ཞེས་བརྗོད་དེ་མཚུངས། །
གཞན་ཡང་མཚམས་མེད་ལྔ་བྱས་པའི། །དབང་གིས་དམྱལ་བར་སྐྱེ་འགྱུར་སྡིག །རྣལ་འབྱོར་པ་ཡི་
ལམ་བསྒོམ་པས། །སྦྱོང་གཞི་དམྱལ་བའི་ཆོས་གསུམ་པོ། །ཁེགས་པ་མེད་པར་མཚུངས་ཕྱིར་ཏེ། །དམྱལ་བའི་
ཆོས་གསུམ་སྦྱོང་གཞི་ནི། །མ་ཡིན་པ་རུ་ཁས་བླང་གྱུར། །དེ་ལྟར་ཡིན་ན་རྩ་རྒྱུད་ཀྱི། །ལུང་དང་ཁྱོད་ཀྱི་གྲུབ་མཐའ་འགལ། །གཞན་དབང་ཟུང་འཇུག་རྡོ་རྗེ་འཆང་། །ས་ནི་ཐོབ་ཁའི་རྣལ་འབྱོར་པའི། །རྒྱུད་ལ་སྦྱོང་གཞིའི་ལམ་མེད་གྱུར། །དེ་ལྟའི་རྣལ་འབྱོར་པ་དེ་ལ། །མ་འོངས་པ་ན་འབྱུང་གྱུར་གྱི། །འཛམ་བུའི་གླིང་གི་མི་མངལ་སྐྱེས། །སྐྱེ་འཆི་བར་དོ་གསུམ་པོ་ནི། །སྦྱང་ནི་མི་དགོས་པར་གྱུར་ཏེ། །རིགས་པ་འདི་དག་ལྡོག་ནུས་མིན། །མ་འཁྲུལ་པ་ཡི་དོན་གྱི་གནད། །གཟུང་དང་འཛིན་པའི་རྣམ་རྟོག་ནི། །སྐྱེས་པའི་གཞིར་གྱུར་གཟུགས་ལ་སོགས། ། མ་དག་ཡུལ་ཀུན་སྦྱོང་གཞི་ཡིན། །རྩ་རྒྱུད་བརྟག་གཉིས་ལུང་ལས་གསལ། །
༈བསྒོམ་པའི་གཞི་ལ་ཇོ་ནང་སོགས། །འཁྲུལ་པ་དགག་པའི་ཚུལ་ལ་ནི། །ཁ་ཅིག་སྣང་བའི་དངོས་
སོགས་ནས། །ལུས་ལ་འདོགས་པ་ཀྱིས་བར་དོན། །ཇོ་ནང་པ་ཡི་ཀུན་བཏགས་ཞེས། །སྣང་ཡུལ་ཀུན་དང་གཞན་དབང་ཞེས། །དེར་འཛིན་གཉིས་ནི་ལྷར་བསྒོམ་མིན། །དེ་ཡི་ངོ་བོ་ཡོངས་གྲུབ་ནི། །གཅིག་པུ་ལྷ་རུ་བསྒོམ་དགོས་སྨྲ། །ཡོངས་གྲུབ་དོན་དམ་ལྷ་ཡིན་པས། །དེ་ནི་ལྷར་བསྒོམ་གློ་བུར་གྱི། །དྲི་མ་བྲལ་ཚེ་དོན་དམ་གྱི། ། ལྷ་ཉིད་མངོན་གྱུར་རྒྱུད་ལས་ནི། །ཕུང་ཁམས་སྐྱེ་མཆེད་ལ་སོགས་པས། །དངོས་ཀུན་ལྟར་གསུངས་འདི་ལ་དགོངས། །དེས་ན་ཡོངས་གྲུབ་ལྷ་ཉིད་ཡིན། །ཡེ་ཤེས་ཚོགས་བསག་དུས་སུ་ནི། །སྤྲོས་བྲལ་ཉིད་ལ་ཨ་ཧཾ་ཞེས། ། ང་རྒྱལ་འཇོག་པ་འདི་ཉིད་དེ། །འོག་ཏུ་ལྷར་བསྒོམ་ཕྱིར་ཡིན་སྨྲ། །དེ་ནི་གཟུགས་སོགས་ཀྱིས་སྟེང་གི། །ཆོས་དབྱིངས་བདེན་གྲུབ་བྱས་ནས་ལྷར། །བསྒོམ་འདོད་འདི་ནི་ཀྱེ་རྡོ་རྗེའི། །རྩ་རྒྱུད་བརྟག་པ་གཉིས་པ་ལས། །ངེས་པར་དངོས་པོ་ཐམས་ཅད་ཀྱི། །ཞེས་སོགས་གསུངས་པའི་ལུང་དང་འགལ། །ལྷར་བསྒོམ་གཞི་ནི་ཆོས་ཀྱི་དབྱིངས། །ཡིན་ལ་རེ་རེ་ཞེས་པ་ཡི། །ཚིག་དེས་གནོད་དེ་རེ་རེ་ཞེས། །སོ་སོའི་ཚིག་ཡིན་ཆོས་དབྱིངས་ལ། །སོ་སོར་དབྱེར་མེད་སྤྲོས་བྲལ་ལོ། །དེ་བཞིན་བརྟག་པ་ཕྱི་མ་ལས། །ཀུན་རྫོབ་གཟུགས་སུ་གནས་པ་ཡི། །སྦྱོང་གཞི་ཀུན་རྫོབ་དེ་སྦྱོང་བྱེད། །བདེ་གཤེགས་ལྷ་ཡི་རིགས་འགྱུར་ཏེ། །དཔེར་ན་བུད་མེད་ཀྱི་མཚན་ཉིད། །འདི་ནི་ཇི་ལྟར་སྐྱེས་པ་ལ། །དེ་བཞིན་དེས་ན་ཀུན་རྫོབ་ཀྱི། །ཐ་སྙད་ཚུལ་ལ་སྦྱོང་བྱེད་ནི། །དེ་ཡི་རིགས་སུ་སྦྱོང་གཞི་དེ། ། འགྱུར་བར་གྱུར་ཞེས་གསུངས་པ་དང་། །དེ་བཞིན་རྡོ་རྗེ་གུར་ལས་ཀྱང་། །དོན་དམ་ཆོས་ཉིད་ཀྱི་དངོས་ནས། ། ~172~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འགལ་བ་སྦྱང་གཞི་སྦྱོང་བྱེད་གཉིས། །མ་ཡིན་ནའང་ཀུན་རྫོབ་ཏུ། །ཕུང་པོ་ཁམས་དང་སྐྱེ་མཆེད་ཀྱི། །སྣང་བ་
འཆར་བ་དེ་ཡི་ཚེ། །སྦྱོང་བྱེད་རྒྱལ་བའི་དངོས་པོ་ཡིས། །སྦྱོང་དུ་ཡོད་དེ་ཀུན་རྫོབ་ཀྱི། །རྣམ་གཞག་ལ་གནས་དེ་སྦྱོང་བྱེད། །དཀྱིལ་འཁོར་ལོའི་གཟུགས་ཀྱི་ནི། །སྦྱོང་གཞི་ཕུང་ཁམས་སྐྱེ་མཆེད་ཀྱི། །ཆོས་ཙམ་ལྷ་ཡི་རྣམ་པར་བརྟགས། །དེ་བཞིན་དུ་ནི་དཔལ་གསང་འདུས། །འཁོར་ལོ་སྡོམ་པ་མདོ་རྒྱུད་སྡེར། །མདོར་ན་ཕུང་པོ་རྣམ་ལྔ་སོགས། །སྔར་དྲང་བཞིན་དུ་ཀུན་རྫོབ་ཀྱི། །སྤྲོས་པའི་དབྱེ་བ་ཀུན་ལྷ་རུ། །བསྒོམ་པར་གསུང་དང་ཁྱེད་ཀྱི་ནི༑ ༑ཀུན་རྫོབ་ལྷར་བསྒོམ་མི་འདོད་འགལ། །རིགས་པ་གཞན་དབང་གིས་བསྡུས་པའི། །ཆོས་ཅན་ཕུང་པོ་ལྔ་སོགས་ལ། །ཐ་མལ་རྣམ་རྟོག་ཡོད་པ་ལྟར། །བསྒོམ་དགོས་དེ་ལས་གཞན་པ་ཡི། །འཆིང་བ་ལས་གྲོལ་ཐབས་མེད་དེ། །སློབ་དཔོན་སངས་རྒྱས་ཡེ་ཤེས་ཀྱིས། །ཐ་མལ་རྣམ་རྟོག་རྒྱུན་མ་གཏོགས། །སྲིད་པའི་འཆིང་བ་གཞན་ཡོད་མིན། །དེ་དང་རྣམ་པར་འགལ་གྱུར་སེམས། །གང་ཡིན་ཀུན་རྟོག་སྣང་མི་འགྱུར། །ཞེས་གསུང་དོན་ནི་ཆོས་ཀྱི་དབྱིངས། །སྤྲོས་བྲལ་ལྷ་རུ་བསྒོམ་པ་ན། །སྤྲོས་པ་གཞན་འགོག་ཐབས་མི་འགྱུར། །སྤྲོས་མེད་སྤྲོས་པ་བྱས་པས་སོ། །
དེ་སྐད་དུའང་བརྟག་གཉིས་ལས། །བསྐྱེད་རིམ་རྣལ་འབྱོར་བརྟུལ་ཞུགས་ཀྱི། །སྒོ་ནས་སྤྲོས་པ་བསྒོམ་
པར་གསུང་། །དེ་ལས་དོན་དམ་བསྒོམས་པས་སོ། །བསྒོམ་དང་བསྒོམ་བྱའི་ལྷ་སྔགས་ཀྱང་། །མེད་ཅེས་གསུངས་པ་སྤྲོས་པ་ལ། །སྤྲོས་མེད་རྒྱས་བཏབ་ལུང་ཡིན་གྱི། །སྤྲོས་མེད་སྤྲོས་པར་བྱེད་པ་ཡི། །ལུང་མ་ཡིན་ནོ་སྒྲ་རྟོག་གིས། །ཡུལ་དུ་གྱུར་པའི་རྣམ་གྲངས་ཀྱི། །
སྒྲ་རྟོག་གི་ཡུལ་གྱི་སྟེང་གི་ཆོས་དབྱིངས་ ཆོས་དབྱིངས་ཀུན་རྫོབ་བདེན་
པ་ཡིན། །ཐ་མལ་རྣམ་རྟོག་ལྡོག་ཆེད་དུ། །ལྷ་རུ་བསྒོམ་དགོས་རིགས་དྲུག་པ། །རྡོ་རྗེ་སེམས་སམ་ལྷ་མོ་ནི། ། ཆོས་དབྱིངས་མ་རུ་བསྒོམ་པའི་ཚུལ། །རྒྱུད་དང་སྒྲུབ་ཐབས་གཞུང་ལས་གསལ། །འདི་ཡང་ཀུན་རྫོབ་ལྷ་རུ་ནི། ། བསྒོམ་ཞིང་དོན་དམ་སྤྲོས་བྲལ་ལྷར། །མི་བསྒོམ་པ་ཡི་རིག་པ་ཡིན། །དོན་དམ་སྤྲོས་བྲལ་མཚན་ཉིད་པ། །ཐ་མལ་འཛིན་པ་མེད་པའི་ཕྱིར། །ཕུང་པོ་སངས་རྒྱས་མངའ་བདག་ཉིད། །ཡིན་ལ་སྨད་ན་རྩ་བའི་ལྟུང་། །བརྒྱད་པ་འབྱུང་བའི་གཞི་དེ་ནི། །ཕུང་པོ་ལྔ་ཡི་ཆོས་ཉིད་ནི། །ཡིན་ནམ་ཆོས་ཅན་ཡིན་ཟེར་ན། །ཆོས་ཉིད་ཡིན་ན་རིགས་པས་གནོད། །སྤྲོས་བྲལ་སྨྲས་པ་མེད་པའི་ཕྱིར། །ཆོས་ཅན་ཕུང་པོ་ལྔ་སོགས་པ། །ལྷ་རུ་མི་བསྒོམ་ཁྱོད་ཀྱིས་འདོད། །བསྐྱེད་རིམ་བསྒོམ་པའི་གཞི་ཡི་དོན། །ཆོས་སྐུ་ཡོངས་གྲུབ་ལ་འཇོག་པ། །མི་འཐད་བསྐྱེད་རིམ་ལ་བརྟེན་ནས། །ཐུན་མོང་འགྲུབ་ཅིང་མཆོག་མི་འགྲུབ། །ཁས་བླང་པ་དང་འགལ་བའི་ཕྱིར། །གལ་ཏེ་བསྐྱེད་རིམ་བསྒོམ་པ་དང་། །འབྲས་བུ་གཟུགས་སྐུ་འབྱུང་ཞེ་ན། །བསྐྱེད་པའི་རིམ་པ་བསྒོམ་པའི་གཞི། །ཆོས་ཉིད་~173~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
གཟུགས་སྐུར་འགྱུར་བར་གྱུར། །དེས་ན་གཟུགས་སྐུ་ཀུན་རྫོབ་དང་། །ཆོས་སྐུ་དོན་དམ་ཡིན་ཁས་བླང་། །ཁྱེད་
རང་གྲུབ་མཐའ་དང་ཡང་འགལ། །འོ་ན་བསྐྱེད་རིམ་གཟུགས་ཀྱི་སྐུའི། །རྒྱུ་མ་ཡིན་ན་རྫོགས་རིམ་ཡང་། །ཆོས་སྐུའི་རྒྱུ་ནི་མ་ཡིན་གྱུར། །དེས་ན་བསྐྱེད་རིམ་གཟུགས་སྐུ་དང་། །རྫོགས་རིམ་ཆོས་སྐུར་རྒྱུད་གསུང་མཚུངས། ། དེས་ན་སྦྱོང་གཞི་སྦྱོང་བྱེད་ནི། །འཆོལ་བའི་ལུགས་ངན་འདི་དོར་ལ། །དོན་དམ་སྤྲོས་བྲལ་མངོན་སུམ་དུ། །མ་རྟོགས་བར་དུ་ཀུན་རྫོབ་ཀྱི། །འཁོར་བའི་སྣང་བ་འབྱུང་བ་ཀུན། །ངོ་བོ་སྟོང་པ་ཉིད་ཡིན་པས། །འཆིང་གྲོལ་གཉིས་ཀྱི་གཞིར་རུང་བ། །ངོ་བོ་ལྷ་ཡི་རང་བཞིན་གྱི། །རྣམ་པར་དག་པའི་གནད་ཀྱི་ནི། །ལྷ་རུ་བསྒོམ་པས་ལྷར་འགྱུར་བར། །གསུངས་པའི་གནད་ཡིན་གསེར་གྱི་ནི། །རྒྱན་ལྟར་མཁས་པའི་ལུས་རྒྱན་མཛོད། །ཀུན་རྫོབ་ལྷ་རུ་བསྒོམ་པ་ནི། །རྒྱུད་དང་གྲུབ་པའི་གཞུང་བཟང་གི །དགོངས་པའི་གནད་ནི་ཟབ་མོ་ཡིན། །སྦྱོང་གཞི་འདི་དག་དཔེར་མཚོན་ན། །གཟུགས་ཀྱི་ཕུང་པོ་སྦྱང་བའི་གཞི། །དེ་ནི་ལྷ་རུ་མ་ཤེས་པར། །ཐ་མལ་འཛིན་པའི་རྟོག་པ་ནི། །སྦྱོང་བྱ་རྣལ་འབྱོར་པ་རང་གི །བློས་སྣང་རྣམ་སྣང་མཛད་ལྟ་བུ། །སྦྱོང་བྱེད་གཟུགས་ཕུང་དེ་ཉིད་ནི༑ ༑རྣམ་སྣང་མེ་ལོང་ལྟ་བུ་ཡི། །ཡེ་ཤེས་རང་བཞིན་རྣམ་པར་དག །ཤེས་ནས་ལྷ་དང་ཡེ་ཤེས་ཀྱི། །ངོ་བོའི་རྒྱུན་གོམས་སྦྱང་ཚུལ་ལོ། །དེ་གསུམ་བསྒོམ་པས་གཟུགས་ཀྱི་ཕུང་། །རྣམ་སྣང་མེ་ལོང་ཡེ་ཤེས་སུ། །གནས་གྱུར་པ་ནི་སྦྱོང་འབྲས་ཏེ། །ཐམས་ཅད་འདི་བཞིན་ཤེས་པར་བྱ། །དེས་ན་ལུགས་འདིའི་སྦྱང་གཞི་ནི། །གཙོ་བོ་ཡུལ་གྱི་གཟུགས་སོགས་དང་། །སྦྱོང་བྱ་ཡུལ་ཅན་རྟོགས་པ་ལ། །འཇོག་པ་རྩ་རྒྱུད་ལུང་གིས་བསྟན། །གནད་དོན་ཞེ་སྡང་ལྟ་བུ་ལ། །ཡུལ་དང་ཡུལ་ཅན་ལྡོག་པ་ཡིས། །ཞེ་སྡང་རང་ཉིད་སྦྱོང་གཞི་དང་། །དེ་ལ་ཐ་མལ་དུ་འཛིན་པ། །སྦྱོང་བྱ་ཡིན་གྱི་དེའི་རྣམ་དབྱེ། །ཤེས་པར་བྱ་བ་གནད་དུ་གཅེས། །
༈ ལམ་གྱི་ཡན་ལག་འཁྲུལ་སེལ་ལ། །ངོར་པའི་རྗེས་འབྲང་ཕལ་ཆེར་དང་། །གསང་སྔགས་འཛིན་པ་
ཕལ་མོ་ཆེའི། །ལག་ལེན་འཁྲུལ་རྟོག་བཀག་པའི་དོན། །ད་ནི་ལམ་གྱི་ཞེས་སོགས་ནས། །བཅུ་ཆ་སྒྲུབ་པར་བྱ་བར་དོན། །གཞུང་ཚིག་གོ་སླ་འདི་ལྷ་སྔགས། །རྫས་སྔགས་སྤེལ་ཚིག་གསུམ་ཆར་ནི། །བཅུ་ཆ་རབ་ཡིན་ལྷ་རྫས་གཉིས། །བཅུ་ཆ་ལས་སྔགས་སྐབས་རེ་ཙམ། །བརྗོད་པ་འབྲིང་ལ་ལྷ་ཡི་སྔགས། །སྔོན་འགྲོ་དངོས་གཞི་རྫས་སྔགས་ནི། །ཁོ་ན་བཅུ་ཆ་བཟུང་བས་འགྲུབ། །སྦྱིན་སྲེག་ལས་སྔགས་གཙོ་ཆེ་བ། །དཔེར་ན་མཆོད་པར་མཆོད་སྔགས་གཙོ། །དེ་དང་མཚུངས་ཞེས་ངོར་ལུགས་ཀྱི། །མཁས་པ་འགའ་ཡིས་བཞེད་པའི་དོན། །དེ་དང་མཐུན་པར་མཁན་ཆེན་ནི། །ངག་དབང་ཆོས་གྲགས་ཀྱིས་གསུངས་སོ། །གཏོར་མགྲོན་གཤེགས་ལ་བོ་དོང་པ། ། སོགས་ཀྱིས་འཁྲུལ་པ་དགག་པའི་དོན། །ཁ་ཅིག་གཏོར་མགྲོན་ལ་སོགས་ནས། །སྤེལ་ཕྱིར་མཁས་རྣམས་~174~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མཛད་པར་དོན། །གཞུང་གི་ཚིག་བཞིན་གོ་སླའོ། །
༈དཀྱིལ་འཁོར་ལྷ་བཀོད་ལ་འཁྲུལ་པའི། །མགོ་མཇུག་ལྡོག་པ་བཀག་པའི་དོན། །མི་འཁྲུགས་མགོན་
པོའི་དཀྱིལ་སོགས་ནས། །ཁྱད་མེད་ཤེས་དགོས་པའི་བར་དོན། །དེ་ཡང་གཞུང་དོན་གོ་བ་སླ། ༈ །ཉང་སྟོད་
སྒོམ་ཆེན་ཉམས་སྣང་སོགས། །ལྷ་བཀོད་འཁྲུལ་པ་དགག་པའི་དོན། །སྨན་ལྷའི་ཕོ་བྲང་ཞེས་སོགས་ནས། ། དགེ་ལེགས་འབྱུང་ཞེས་བར་གྱི་དོན། །གཞུང་གི་ཚིག་དོན་གོ་བ་སླ། །སྨན་བླའི་ཆོ་ག་ཤཱཀ་མཆོག་པས། །མདོ་ལུགས་རང་རྐང་ཡིན་པར་བཞེད། །ཀུན་མཁྱེན་བསོད་ནམས་སེང་གེ་ཡི། །མདོ་རྒྱུད་གཉིས་ཀྱི་གཞི་མཐུན་དང་། །ཆོ་ག་བྱ་རྒྱུད་ཡིན་པར་བཞེད། །མདོ་སྔགས་དབྱེ་བ་ལྷ་ཡི་ནི། །རྣམ་པ་བསྒོམ་མིན་ཁྱད་ཅེས་བྱ། ༈ ། གཤིན་པོ་རྗེས་འཛིན་འཁྲུལ་པ་ནི། །སྒོམ་སྡེའི་ཡུལ་ན་དར་བ་སོགས། །བཀག་དོན་ཁ་ཅིག་ངན་སོང་སྦྱང་། ། སོགས་ནས་གཟབ་པར་བྱ་བར་དོན། །གཞུང་དོན་གོ་སླ་དེའི་ནང་ནས། །མི་སློབ་ཞེས་པ་ལམ་ལྔ་ཡི། །མི་སློབ་ལམ་ཐོབ་དག་གིས་ནི། །དད་ཟས་རང་གི་བདག་པོའི་ཚུལ། །སྤྱོད་ནུས་སློབ་ལམ་བཞི་པོ་ཡི། །སྦྱིན་པའི་བདག་པོས་དད་པ་ཡིས། །ཕུལ་དེ་རང་དབང་ཚུལ་གྱིས་དཔྱད། །སོ་སྐྱེའི་གང་ཟག་ཚུལ་ཁྲིམས་དང་། །བསམ་གཏན་ཀློག་དང་ལྡན་པ་ཡིས། །སྟོན་པས་རྗེས་སུ་གནང་བ་ཡི། །ཚུལ་གྱིས་སྤྱོད་གསུམ་ཉེས་མེད་དང་། ། གཞན་དག་ཡོན་ཏན་མེད་པ་དང་། །ལེ་ལོ་བག་མེད་དབང་གིས་ནི། །སྤྱོད་ན་བུ་ལོན་ཅན་དུ་འགྱུར། །བསམ་གཏན་ཞེས་པ་ཡང་དག་གི། །
༈ ལྟ་བ་རིམ་པ་གཉིས་ལ་འཇུག །ཕྱག་མཆོད་ཡུལ་ལ་དཔྱད་པའི་དོན། །ཇོ་གདན་པ་རྣམས་འཁྲུལ་
བཀག་དོན། །དཀྱིལ་འཁོར་ལྷ་བཀོད་ལ་སོགས་ནས། །སྔར་བཀག་ཟིན་བར་དོན་གོ་སླ། །གཙང་ཕྱོགས་ཆོས་སྡེ་འགའ་ཞིག་གི །འཁྲུལ་པ་བཀག་དོན་ལ་ལ་འཁོར། །ཞེས་ནས་གཞན་ལའང་སྦྱར་བར་དོན། །དེ་ཡང་གཞུང་ཚིག་གོ་སླའོ། །རྟེན་གྱི་ནང་གཟུང་དྲིལ་བའི་ལུགས། །འཁྲུལ་པ་དགག་ཆེད་རྟེན་གྱི་ནས། །ཕྱག་ལེན་ཡིན་པར་གོ་བ་སླ། །དེ་བཞིན་གནོད་སྦྱིན་འཁོར་ལོ་ཡི། །བརྩེགས་ཚུལ་འཁྲུལ་པ་བསལ་བའི་དོན། །གནོད་སྦྱིན་ཕོ་མོའི་ཞེས་སོགས་ནས། །དཔལ་འབྱོར་ཕུན་ཚོགས་འབྱུང་བར་དོན། །བུ་སྟོན་སོགས་བཞེད་བཀག་པའི་དོན། །ནོར་རྒྱུན་རྒྱུད་ལ་བརྟེན་མོད་ཀྱང་། །མོ་འཁོར་སྟེང་དུ་མི་འོས་ཏེ། །དཔེར་ན་གཤིན་རྗེའི་གཤེད་དམར་པོ༑ ༑ཕ་རྒྱུད་ཡབ་ནི་གཙོར་སྟོན་ཀྱང་། །རས་བྲིས་སྐབས་སུ་ཡབ་ཡུམ་གཉིས། །འཆད་པས་ཡབ་ཉིད་འོག་ཏུ་འབྱུང་། །སྒྲོལ་ལམ་བླ་མེད་མདོ་རྒྱུད་ཡིན། །དེ་ཉིད་འོག་ཏུ་འབྱུང་བ་དང་། །དེ་དག་བློས་སློང་ལྟ་བུའི་ཚེ། ། གཙོ་བོ་མདུན་གཟིགས་འོང་བར་གྱུར། །དེ་ཕྱིར་མོ་འཁོར་འོག་དང་ནི། །ཕོ་འཁོར་སྟེང་དུ་འཐད་པར་བཞེད། ། ~175~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དེ་ལྟར་ལག་ལེན་ཐམས་ཅད་ལ། །བླ་མ་མཁས་ལ་དྲིས་ནས་ནི། །དག་པར་བྱས་པས་དཔལ་འབྱོར་ཀུན། །
ཕུན་སུམ་ཚོགས་པར་འབྱུང་ཞེས་བསྔགས། །རིམ་མམ་ཅིག་ཆར་བླང་སོགས་ནས། །བསྲུང་བ་སྔགས་སྡོམ་ཡིན་པར་དོན། །སྡོམ་གསུམ་དབང་ལས་གཅིག་ཆར་དུ། །ཐོབ་པ་རང་རང་སོ་སོ་ཡི། །ཆོ་གར་ལྡན་བྱས་རྡོ་རྗེ་ཐེག །ཉམས་ལེན་གསུམ་ཆར་བསྲུང་བ་ནི། །གསང་བ་སྔགས་ཀྱི་སྡོམ་པ་ཡིན། །སྔགས་སྡོམ་སྐབས་ཏེ་བཞི་པའོ། །དེ་ལྟར་སྡོམ་གསུམ་ལྡན་པ་ཡི། །རིམ་གཉིས་བསྒོམ་པའི་འབྲས་བུ་ནི། །མྱུར་དུ་འགྲུབ་སྟེ་རབ་ཚེ་འདི། ། འབྲིང་གི་བར་དོ་སོགས་སུ་ནི། །ཐམས་ཅད་མཁྱེན་པ་འགྲུབ་ཕྱིར་རོ། །སོ་སྐྱེའི་རྟེན་ལ་དབང་རིམ་གཉིས། ། བསྒོམ་པས་མཚོན་བྱེད་དཔེ་ཡི་ནི། །ཡེ་ཤེས་སྐྱེ་ཞིང་དེ་ལ་བརྟེན། །མཚོན་བྱ་དོན་གྱི་ཡེ་ཤེས་སྐྱེ། །དེ་ལ་འཕགས་པའི་ས་ཐོབ་འཇོག །བླ་མེད་འཕགས་པའི་ས་དེ་ལ། །ཀྱེ་ཡི་རྡོ་རྗེའི་དགོངས་པ་ཡི། །རྩ་རྒྱུད་བརྟག་གཉིས་ནས་བཤད་དང་། །སཾ་བྷུ་ཊི་ལས་གསུངས་པ་གཉིས། །འཁྲུགས་སྡེབས་ཚུལ་གྱིས་ཕྱི་ནང་གི །ས་ཡུལ་བགྲོད་ཚུལ་ལ་བརྟེན་ནས། །བཅུ་གསུམ་པ་ཡི་རྣམ་གཞག་དང་། །དེ་བཞིན་བདེ་མཆོག་རྩ་རྒྱུད་དང་། །ཁ་སྦྱོར་ཨ་བྷི་དྷ་ན་རྣམས། །དགོངས་པ་དངོས་བསྟན་ཁ་སྐོང་ག ི། །སྒོ་ནས་ཕ་རོལ་ཕྱིན་པ་དང་། །མཐུན་པའི་མི་དང་
ཕྱི་ནང་གི། །ཡུལ་དང་ལྷ་ཡི་རྣམ་དག་ལ། །སྦྱར་ནས་གསུང་པ་སྡོམ་གསུམ་སྐབས། །ཞིབ་ཏུ་སྨོས་ཟིན་གཞུང་ཚིག་ལའང་། །གསལ་ཞིང་བདེ་ལ་མཁས་པའི་དབང་། །
༈ ཙོང་ཁ་པ་སོགས་འགའ་ཞིག་གིས། །བཞེད་ཚུལ་དགག་པའི་རིམ་པ་ནི། །འདི་ལ་ཁ་ཅིག་ཞེས་
སོགས་ནས། །འདི་ལ་དགོངས་ཞེས་བར་གྱི་དོན། །རྫོགས་རིམ་རླུང་སེམས་ཐིམ་ཚུལ་ལ། །ཕྱི་ཡུལ་སོ་བདུན་མཁའ་འགྲོ་ནི། །དབང་དུ་འདུས་དང་ནང་ཡུལ་གྱི། །སྤྱི་བོ་ལ་སོགས་གནས་སོ་བདུན། །རླུང་སེམས་དབུ་མར་འདུས་པ་ལས། །བཅུ་གསུམ་པ་གྲུབ་རྣམ་གཞག་ནི། །བླ་མེད་རྒྱུད་ལས་གསུངས་པའོ། །ས་ནི་བཅུ་གསུམ་ཁས་ལེན་ཚེ། །སློབ་ལམ་བཅུ་གཉིས་བཅུ་གསུམ་པ། །བཅུ་པར་མི་འདུས་སློབ་ལམ་ནི། །བཅུ་གཉིས་ཉིད་དུ་གྲངས་ངེས་སོ། །བླ་མེད་ཐབས་ལམ་རྣམ་གཞག་གི །མི་འདོད་བཅུ་གསུམ་ཐ་སྙད་མེད། །དེ་ཚེ་སློབ་ལམ་བཅུ་གཉིས་སུ། །དབྱེ་དགོས་ཕྱིར་ན་བཅུ་བཞི་གཉིས། །བཅུ་པར་བསྡུ་འདོད་དོན་མེད་ཡིན། །བཅུ་གཅིག་བཅུ་གཉིས་སློབ་ལམ་དང་། །བཅུ་གསུམ་མི་སློབ་ལམ་བྱེད་པ། །བླ་མེད་ཐེག་པའི་ཁྱད་ཆོས་སོ། །དེ་བཞིན་ས་དང་གནས་ཡུལ་རྣམས། །གོང་མ་འོག་མར་འདུ་མི་འགྱུར། །ཕར་ཕྱིན་སློབ་ལམ་ས་བཅུ་ལས། །མི་བཞེད་དེ་ཡི་བླ་མེད་ཀྱི། །བཅུ་གཉིས་ས་ལ་གནོད་མི་འགྱུར། །བྱེ་སྨྲས་ས་བཅུ་མེད་འདོད་ཀྱི། །དབུ་སེམས་ས་ལ་གནོད་པ་མེད། །བསྐྱེད་རིམ་ལྷ་སྒོམ་དང་སྦྱར་ཚེ། །ལྷ་དང་རྩ་སྦྱར་དེ་ས་དང་། །ས་ལམ་དོད་དང་བསྒྲིག་པ་ཡི། །སྐབས་~176~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱང་ལྷ་ལ་ལྷ་བསྡུ་ན། །སྦྱོང་གཞི་སྦྱོང་བྱེད་ལྷ་ཡི་གྲངས། །མེད་འགྱུར་བདག་མེད་ལྷ་བཅོ་ལྔ། །བདེ་མཆོག་
འཁོར་ལོའི་དཔེ་བཞིན་ནོ། །ཕར་ཕྱིན་ས་བཅུ་གསང་སྔགས་ལ། །བཅུ་གསུམ་སོ་སོའི་བཞེད་པ་ལ། །ཕར་ཕྱིན་ཁོ་ནར་བསྟུན་མི་དགོས། །ཕར་ཕྱིན་མངོན་ཞེན་ཆེས་གྱུར་ན། །བླ་མེད་ས་ལམ་འཆོལ་བར་འགྱུར། །ཕ་རོལ་ཕྱིན་དང་སྒོ་བསྟུན་པའི། །ས་ཡི་རྣམ་གཞག་གསུངས་པ་ནི། །གདུལ་བྱ་ཁ་དྲང་ཕྱིར་དུ་ཡིན། །དོན་ལ་ཕར་ཕྱིན་ཐེག་པའི་ས། །འབྲས་བུ་ལམ་བྱེད་ཐབས་མ་ཟིན། །རྡོ་རྗེ་ཐེག་པའི་ཕྱི་ནང་གི །གནས་ཀྱི་ས་ནི་འབྲས་བུ་ནི། ། ལམ་དུ་བྱེད་པའི་གནད་ཤེས་བྱ། །དཔལ་ལྡན་ཟླ་བའི་ཞབས་ཀྱིས་ཀྱང་། །དེ་དང་མཐུན་པར་གསུང་པས་སོ། །
༈ མཁས་པ་ཙོང་ཁ་པ་དང་ནི། །རང་ལུགས་བླ་མ་ཕྱི་མ་འགའ། །འབྲས་བུའི་མཚན་གཞི་ལ་འཁྲུལ་བ། །
བཀག་དོན་ཁ་ཅིག་ཅེས་སོགས་ནས། །ས་མཚམས་གང་དུ་འཇོག་པར་དོན། །བླ་མེད་བཅུ་གསུམ་ས་བསྒྲུབ་འདོད། །སྒྲུབ་བྱེད་ཧ་ཅང་ཐལ་བ་སྟེ། ཕར་ཕྱིན་ཐེག་པར་སངས་རྒྱས་ས། །བཅུ་གཅིག་བཤད་པ་ལ་འཁྲུལ་ནས། །གྲངས་དང་མཚན་གཞི་ནོར་བ་སྟེ། །མདོ་སྔགས་གཉིས་ཀྱི་སངས་རྒྱས་ཀྱི། །མཚན་གཞིའི་ས་ལ་མི་མཐུན་ཀྱང་། །སྤངས་རྟོགས་མཚན་ཉིད་མཐུན་པའོ། །དེའི་གནད་ཕར་ཕྱིན་ཐེག་པ་ཡི། །སྐུ་གསུམ་ཡེ་ཤེས་བཞི་པོ་ནི། །སངས་རྒྱས་སྐུ་དང་ཡེ་ཤེས་ནི། །མཚན་ཉིད་པ་སྟེ་བྱེ་སྨྲ་ནས། །བླ་མེད་བར་གྱི་འབྲས་བུ་ཡི། །རྣམ་དག་སྐུ་དང་ཡེ་ཤེས་ནི། །གོང་བཤད་རང་རང་གདུལ་བྱ་ཡི། །བློ་དང་མཚམས་པའི་ཡོན་ཏན་གྱི། །ལྡོག་ཆས་སྨོས་པ་མ་གཏོགས་པའི། །མཐར་ཐུག་འབྲས་བུར་མཚུངས་པ་སྟེ། །དཔེར་ན་ཤཱཀྱ་ཐུབ་པ་བཞིན། །དེ་ལྟར་གཞུང་ལུགས་དེ་དང་དེར། །འབྲས་བུར་བཤད་དེ་རང་རང་གི། །ལམ་ལ་བརྟེན་ནས་ཐོབ་དགོས་ཞེས། །སྙམ་ན་ངེས་པ་མེད་པ་སྟེ། །སེམས་ཙམ་གཞུང་ལས་སེམས་ཅན་གྱི། །སྐབས་ནས་རྒྱུད་ལ་སངས་རྒྱས་ཉིད །ཡོད་ཅེས་གསུང་པས་སེམས་ཅན་དང་། །སངས་རྒྱས་གནས་སྐབས་མཚམས་འཇོག་དཀའ། །དེས་ན་འདི་རུ་དོགས་པ་ནི༑ ༑དཔྱད་པའི་དགོས་པ་ཕར་ཕྱིན་གྱི། །བཅུ་གཅིག་ས་ལ་སངས་རྒྱས་ཀྱི། །མཚན་གཞི་བཞག་ནས་ཡོན་ཏན་བརྗོད། །དེས་ན་སངས་རྒྱས་མཚན་ཉིད་པ། །མིན་པར་མ་ངེས་འོན་ཀྱང་ནི། །ཕར་ཕྱིན་ཐེག་པར་ས་བཅུ་ཡན། ། ལམ་གྱི་གསལ་ཁ་མེད་པ་དང་། །རྡོ་རྗེ་ཐེག་པར་བཅུ་གསུམ་པ། །སངས་རྒྱས་མཚན་གཞིར་འཇོག་པ་དང་། ། དེ་ལ་བཅུ་གཅིག་བཅུ་གཉིས་ཀྱི། །ལམ་གྱི་གསལ་ཁ་བཤད་པ་དེས། །ཕར་ཕྱིན་སྐབས་དེར་སངས་རྒྱས་ནི། ། མཚན་ཉིད་པར་ཡང་ཅུང་མི་འགྲོ། །དཔེར་ན་ཤཱཀྱ་ཐུབ་པ་ཉིད། །མདོ་སྔགས་གཉིས་ཀའི་སངས་རྒྱས་སུ། ། གཞུང་བཞིན་སོ་སོར་དབྱེ་བ་བྲལ། །དོན་དུ་བཅུ་གཅིག་བཅུ་གཉིས་དང་། །བཅུ་གསུམ་བླ་མེད་ཁོ་ན་ཡི། ། བགྲོད་དགོས་རྒྱུད་སྡེའི་དགོངས་པ་ཡིན། །རྗེ་བཙུན་ས་སྐྱ་པ་ཆེན་པོས། །ལམ་གྱི་ཡིག་ཆུང་ལས་ཀྱང་གསུངས། ། ~177~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
རྫོང་ཆུང་པ་སོགས་ཕར་ཕྱིན་གྱི། །དང་པོའི་ས་ཡང་བགྲོད་མེད་ཅེས། །འདོད་པའང་འདིས་ཁེགས་དེ་བཞིན་དུ། །
སྟག་ཚང་ལོ་ཙཱས་ས་བཅུ་ནས། །སྔགས་ལ་འཇུག་ཚེ་སྔགས་ལམ་གྱིས། །ཚོགས་སྦྱོར་གསར་དུ་བགྲོད་དགོས་པར། །བཞེད་མོད་ཀྱང་ནི་རང་ལུགས་ནི། །རྗེ་བཙུན་ས་སྐྱ་པ་ཆེན་པོས། །ལམ་གྱི་འཇུག་ལྡོག་ཡིག་ཆུང་ལས། ། སྦྱོར་ལམ་ཆོས་མཆོག་མན་ཆོད་ནི། །ཕར་ཕྱིན་བགྲོད་དེས་སྔགས་ལམ་ལ། །འཇུག་ཚེ་ཚོགས་སྦྱོར་དེ་ཀ་ཡི། ། སྤངས་རྟོགས་མཉམ་པས་གོ་ཆོད་ཅིང་། །དང་པོའི་ས་ནས་འཇུག་པར་བཞེད། །མདོ་རྒྱུད་དགོངས་པ་འཁྲུལ་མེད་པ། །རྗེ་བཙུན་ས་སྐྱ་པས་བཞེད་དོ། །
ལྷག་མའི་ས་གསུམ་འདི་ལ་ནི། །སྦས་ས་གསུམ་ཞེས་བཅུ་གཅིག་ས། །ཕར་ཕྱིན་ས་ལ་མིང་བཤད་ཅིང་། །
དོན་ནི་སྦས་ཏེ་བཅུ་གཉིས་ས། །མིང་དོན་གཉིས་ཀ་སྦས་པ་དང་། །བཅུ་གསུམ་མིང་ནི་མ་བཤད་ཅིང་། །དོན་ནི་བཤད་པས་དེ་ལྟར་གྲགས། །འབྲས་བུ་སྐུ་ཡི་བཞག་པ་ནི། །བྱེ་སྨྲས་རྣམ་གྲོལ་ཆོས་སྐུ་ནས། །སྤྲོ་བ་བསྐྱེད་ཕྱིར་ཡིན་བར་དོན། །འབྲས་བུའི་རྣམ་གཞག་སྡེ་སྣོད་ལས། །བྱེ་བྲག་སྨྲ་བས་ཆོས་སྐུ་དང་། །གཟུགས་སྐུ་གཉིས་འདོད་ལོངས་སྐུ་དང་། །དེ་ཡི་གཞི་བྱས་སྤྲུལ་པའི་གཟུགས། །དྲི་ཟའི་རྒྱལ་པོ་རབ་དགའ་ལ། །དེ་མཐུན་གཟུགས་སྤྲུལ་ཁ་དྲང་མཐར། །སྐུ་དངོས་བསྟན་ནས་རྗེས་བཟུང་བཞིན། ། བཤད་ཅིང་ཚད་མ་སྨྲ་བ་ཡི། །མདོ་སྡེ་པ་ནས་དབུ་མའི་བར། །ཆོས་སྐུ་ལོངས་སྐུ་སྤྲུལ་སྐུ་གསུམ། །མེ་ལོང་མཉམ་ཉིད་སོར་རྟོག་དང་། །བྱ་གྲུབ་ཡེ་ཤེས་བཞི་རུ་བཞེད། རྗེ་བཙུན་རྩེ་མོའི་ཞབས་ཀྱིས་ནི། །སྐུ་གསུམ་ཡེ་ཤེས་བཞིར་བཞེད་པ། །ཕར་ཕྱིན་ལུགས་ཡིན་སྐུ་བཞི་དང་། །ཡེ་ཤེས་ལྔར་བཞེད་རྡོ་རྗེའི་ཐེག །ལུགས་ཡིན་གསུང་ཞིང་བདག་ཉིད་ཆེ། །འཇམ་མགོན་བླ་མས་ཐུབ་པ་ཡི། །དགོངས་པ་རབ་གསལ་ལས་མདོ་རྒྱུད། །འགའ་ནས་སྐུ་བཞིར་བཤད་པ་ནི། །ངོ་བོ་ཉིད་སྐུ་ཆོས་སྐུ་འདོགས། །དེ་ལྟའི་སྐུ་གསུམ་དབྱེར་མི་ཕྱེད། །ཁྱད་པར་འགའ་ལ་ངོ་བོ་ཉིད། །སྐུ་ཞེས་བཞེད་མོད་འོན་ཀྱང་ནི། །སྐུ་བཞི་གསང་སྔགས་རྒྱུད་སྡེ་ལས། །གཙོ་ཆེར་གྲགས་པ་ཡིན་ཞེས་གསུང་། །རྒྱུད་སྡེ་ལས་ནི་གསུང་པ་ཡི། །བྱ་སྤྱོད་རྣལ་འབྱོར་རྒྱུད་གསུམ་ལས། །སྐུ་གསུམ་འདོད་ཚུལ་ཕར་ཕྱིན་དང་། །ཆ་འདྲ་རྣམ་པའི་འདོད་ཚུལ་ནི། །སོ་སོར་ཡོད་དེ་རྣལ་འབྱོར་གྱི། །རྒྱུད་དུ་གཟུགས་སྐུ་རིགས་ལྔ་བོར། །འདོད་ཚེ་ཡེ་ཤེས་ལྔར་ཁས་ལེན། །ཡེ་ཤེས་ལྔ་དང་འབྱུང་བ་ལྔ། །དག་བྱ་དག་བྱེད་སྦྱར་ནས་གསུངས། །བླ་མེད་ཐེག་པར་སྐུ་བཞིར་བཞེད། ། རྒྱུ་དབང་བཞི་དང་ལམ་བཞི་བསྒོམ། །དེ་ལ་འབྲས་བུ་སྐུ་བཞི་འབྱུང་། །རྟེན་འབྲེལ་ཆོས་ཉིད་ཡིན་པའི་ཕྱིར། ། རྒྱུ་ལ་གནས་པ་དབང་ལས་ཐོབ། །ལམ་བསྒོམ་ལྟ་བས་ཉམས་སུ་མྱོང་། །གྲུབ་མཐར་རྟགས་ཤར་འབྲས་བུ་ལ། ། དོན་ཀུན་མངོན་གྱུར་མན་ངག་དྲུག །གནད་དྲུག་དབང་བཞི་སོ་སོར་སྦྱར། །སྐུ་ལྔའི་རྣམ་གཞག་གསུངས་པ་ནི། ། ~178~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྗེ་བཙུན་རྣལ་འབྱོར་དབང་ཕྱུག་ལུགས། །ཐུན་མོང་བ་ནས་གསུང་པའི་ཚུལ། །འཇམ་དཔལ་ལྷ་འདོད་མདོར་
བསྟན་ལས། །ཡེ་ཤེས་མིག་གཅིག་དྲི་མེད་ཅེས། །སྐུ་གཅིག་དང་ནི་དེ་བཞིན་དུ། །རང་དོན་དོན་དམ་སྐུ་དང་ནི། ། གཞན་དོན་ཀུན་རྫོབ་སྐུ་གཉིས་གསུང་། །དེ་བཞིན་ཆོས་སྐུ་ལོངས་སྐུ་དང་། །སྤྲུལ་སྐུ་གསུམ་གསུང་སྐུ་བཞིར་ཡང་། །བཤད་ཚུལ་མདོ་སྡེ་ལས་འདི་སྐད། །ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་དང་། །ཆོས་སྐུ་མཛད་པར་བཅས་པ་སྟེ། །རྣམ་པ་བཞིར་ནི་ཡང་དག་བརྗོད། །ཞེས་གསུང་དེ་ལ་བྱམས་མགོན་གྱིས། །སྤྲུལ་པ་ནི་ཞེས་སྦྱོར་མཛད་དེ། །དོན་དུ་སྐུ་གསུམ་ཆོས་སྐུ་ཡི། །དབྱེ་བས་སྐུ་བཞིར་བཞག་པ་ལས། །ཕར་ཕྱིན་ཐེག་པར་ངོ་བོ་ཉིད། །སྐུ་ཞེས་ཟུར་དུ་མི་བཞེད་དོ། །
ཡང་ནི་མདོ་སྡེར་སྐུ་ལྔ་གསུངས། །བཤད་ཚུལ་མི་འདྲའི་རྣམ་དབྱེ་ནི། །མ་ཤེས་རྒྱ་བོད་ཁ་ཅིག་གི་
ས་ཞེས་
སོ་སོར་འབྱེད་པའི་དོན ། །ཕར་ཕྱིན་ལུགས་ལ་སྐུ་བཞི་ཡི། །རྣམ་གཞག་བྱམས་པའི་ལུང་གིས་འགྲུབ། །སྨྲ་བ་ལུང་
ཚིག་དཔྱད་མ་ཤེས། ། དགར་ཚིག་ཞེས་པའི་དེ་དོན་དམིགས་སུ་དགར་པའི་ལྷ་ དགར་ཚིག་འབྱེད་ཚིག་ཁྱད་པར་ལ། །
འཁྲུལ་ཞེས་ཀུན་མཁྱེན་བླ་མས་བཞེད། །མདོར་ན་ཉན་ཐོས་བྱེ་སྨྲ་ཡི། །བླ་མེད་བར་གྱི་འབྲས་བུ་ཡི། །རྣམ་གཞག་ཐམས་ཅད་མཐར་ཐུག་གི། །འབྲས་བུའི་མཚན་ཉིད་གཅིག་པ་ལ། །བཤད་ཚུལ་ཐ་དད་འབྱུང་བ་ནི། ། གདུལ་བྱའི་བློར་འཚམས་ཡོན་ཏན་གྱི། །ལྡོག་པ་སྤྲོ་བ་བསྐྱེད་ཆེད་སྨོས། །འདི་ལ་དོགས་པ་དཔྱོད་པ་ནི། །མདོ་སྔགས་འབྲས་བུ་དོན་གཅིག་ལ། །རྒྱུ་ལམ་དོན་གཅིག་ལྟ་བུ་དང་། །འཇམ་མགོན་བླ་མས་བདག་མེད་ཀྱི། ། བསྟོད་འགྲེལ་ལས་ནི་མདོ་སྔགས་ཀྱི། །རྒྱུ་འབྲས་ཁྱད་ཞུགས་ཆོས་ཉིད་དེ། །སྐྱུ་རུ་ཆུ་དང་འོ་མ་ཡིས། །དཔེར་མཛད་དེ་དང་མི་འགལ་ཏེ། །ལུང་དེའི་དོན་ནི་ཕར་ཕྱིན་གྱི། །ཐེག་པར་འབྲས་བུའི་མཚན་གཞིར་བཟུང་། ། བཅུ་གཅིག་པ་ལ་སངས་རྒྱས་ཀྱི། །མིང་དུ་བཏགས་ཀྱང་མཚན་ཉིད་པ། །མ་ཡིན་སྤངས་རྟོགས་མ་རྫོགས་པར། ། སྐྱུ་རུ་ཆུས་སྦག་དཔེ་རུ་མཛད། །བླ་མེད་རྡོ་རྗེ་ཐེག་པ་ཡི། །འབྲས་བུའི་མཚན་གཞི་བཅུ་གསུམ་པར། །བཟུང་སྟེ་སྐྱུ་རུ་འོ་མ་ཡིས། །སྦག་པའི་དཔེ་བཞིན་སྤངས་རྟོགས་རྫོགས། །སངས་རྒྱས་མཚན་ཉིད་པ་ཡིན་ཅིང་། །སློབ་ལམ་མཐར་ཕྱིན་མི་སློབ་ལམ། །མངོན་དུ་གྱུར་པ་ཉིད་ཡིན་ནོ། །འབྲས་བུའི་སྐབས་ཏེ་ལྔ་པའོ། ༈ །རྩོམ་པ་མཐར་ཕྱིན་མཇུག་གི་དོན། །དེ་ལྟར་ཚུལ་བཞིན་བཤད་སོགས་ནས། །ལེགས་བཤད་འདི་སྤེལ་ཅིག་ཅེས་བར། ། ཀུན་མཁྱེན་བསོད་ནམས་སེང་གེ་ཡིས། །གཞུང་ཚིག་གསུངས་ཉིད་གོ་སླའོ། །
གངས་ལྗོངས་བསྟན་པའི་མངའ་བདག་མཆོག །ས་སྐྱའི་རྗེ་བཙུན་གོང་མ་ལྔ། །གདུང་བརྒྱུད་བུ་སློབ་
བཅས་ཀུན་འདུས། །རྩ་བའི་བླ་མ་རྣམས་ལ་འདུད། །ཞར་བྱུང་ཆོས་འབྱུང་མདོར་བསྡུས་ཙམ། །འདྲི་ལ་ཕར་~179~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཕྱིན་ཐེག་པ་ནི། །འཕགས་པའི་ཡུལ་དུ་ལྷ་དང་མིའི། །སྟོན་མཆོག་ཤཱཀྱ་སེང་གེ་ཡི། །ཆོས་ཀྱི་འཁོར་ལོ་རྣམ་པ་
གསུམ། །བསྐོར་ཞིང་འཕགས་པ་དགྲ་བཅོམ་དང་། །བྱང་ཆུབ་སེམས་དཔའ་རྣམས་ཀྱིས་བསྡུས། །དེ་ནས་རིམ་བཞིན་འཕགས་བོད་དར། །གསང་ཆེན་རྡོ་རྗེ་ཐེག་པ་ནི། །ཐུབ་དབང་མཆོག་འདིའི་སྤྲུལ་པའི་གཞི། །ལོངས་སྐུའི་སྟོན་པ་རྣམ་སྣང་མཛད། །ཆེན་པོ་རྡོ་རྗེ་འཆང་གང་ཉིད། །གནས་མཆོག་འོག་མིན་སྟུག་པོ་བཀོད། །སྟོན་པ་ཆོས་ལོངས་གཉིས་མེད་ཀྱི། །འཁོར་ནི་དེ་བཞིན་གཤེགས་པ་དང་། །བྱང་སེམས་རྣམས་ལ་ཟབ་པ་དང་། །རྒྱ་ཆེའི་མི་འགྱུར་ཆོས་འཁོར་བསྐོར། །བཅོམ་ལྡན་ལོངས་སྤྱོད་རྫོགས་པ་དེ། །སྐུ་ནི་འོག་མིན་ལ་བཞུགས་བཞིན། ། མཁའ་ཟླ་ཆུ་ནང་འཆར་བ་བཞིན། །གདུལ་བྱ་གྲུབ་པའི་ས་ལ་ནི། །བཞུགས་རྣམས་ལ་སྣང་སྤྲུལ་སྐུ་མཆོག །དེ་ཡི་གནས་ནི་རི་རབ་རྩེ། །ཆོས་དབྱིངས་ཕོ་བྲང་གཞི་སྙིང་པོ། །མེ་ཏོག་གིས་བརྒྱན་དབང་བསྐུར་ཁང་། །གཞན་འཕྲུལ་དབང་བྱེད་གནས་གཙང་མ། །བདེ་གཤེགས་ཀུན་གྱི་སྐུ་གསུང་ཐུགས། །རྡོ་རྗེ་བཙུན་མོའི་བྷ་ག་དང་། ། གསང་བ་མཆོག་གི་རྒྱས་པ་ན། །ཐམས་ཅད་བདག་ཉིད་རྟག་བཞུགས་ནས། །རྡོ་རྗེ་དབྱིངས་དང་དེ་ཉིད་འདུས། ། རྣམ་སྣང་མངོན་བྱང་མི་གཡོ་བ། །ཕྱག་རྡོར་དབང་བསྐུར་དཔལ་མཆོག་ནི། །དང་པོ་གདན་བཞི་གསང་བ་འདུས། །ཀྱེ་ཡི་རྡོ་རྗེ་བདེ་མཆོག་སོགས། །མདོ་རྒྱུད་བསམ་གྱིས་མི་ཁྱབ་གསུངས། །གནས་གཅིག་ཏུ་ཡང་དུས་གཅིག་ལ། །གདུལ་བྱ་ཐ་དད་མདོ་རྒྱུད་ཀྱི། །ཆོས་ཚུལ་ཐ་དད་བསམ་མི་ཁྱབ། །གསུང་ཞིང་སྤྱིར་ནི་གསང་སྔགས་ཀུན། །སྔར་བཤད་ཚུལ་གྱིས་སྟོན་པ་མཆོག །ཤཱཀྱ་སེང་གེའི་སྤྲུལ་མཆོག་གིས། །གསུངས་ཤིང་ཕྱིས་ཀྱང་ཐུབ་པ་ཡིས། །བཟླས་དང་མ་བཟླས་དེ་ཉིད་ཀྱིས། །རྣམ་འཕྲུལ་གཞན་གྱིས་གསུང་བའང་ཡོད། །མདོར་ན་གསང་ཆེན་རྒྱུད་སྡེ་ཀུན། །གྲུབ་པ་མཆོག་གི་གདུལ་བྱ་ལ། །སྤྲུལ་སྐུ་མཆོག་གི་གསུང་ཟིན་ཡང་། །དེ་ཉིད་འདུས་དབང་བདེ་མཆོག་ཙམ། །མ་གཏོགས་ཕལ་ཆེར་སྟོན་པ་མཆོག །ཤཱཀྱ་སེང་གེ་རང་ཉིད་དང་། །དེ་ཡི་རྣམ་སྤྲུལ་གཞན་གྱིས་གསུངས། །
གསང་སྔགས་བཀའ་ཡི་བསྡུ་བ་ནི། །དེ་བཞིན་གཤེགས་པ་སྤྲུལ་པ་ཡི། །དཀྱིལ་འཁོར་མཆོག་ཏུ་ཨོ་ཊི་
ཡིས། །རྒྱལ་པོ་འཁོར་བཅས་སྨིན་པར་མཛད། །མགོན་པོ་ཕྱག་ན་རྡོ་རྗེ་ཡི། །རྒྱུད་སྡེ་ཀུན་བསྡུས་ངེས་དོན་དུ། ། སྟོན་པ་སྡུད་པོ་ཐ་དད་མེད། །གདུལ་བྱའི་སྣང་ངོར་དེ་ལྟར་སྟོན། །སླར་ཡང་གསང་བའི་བདག་པོ་ཡི། །ཨོ་རྒྱན་རྒྱལ་པོ་འཁོར་བཅས་ལ། །བྱིན་ནས་ཡུལ་དེ་རྒྱ་མཚོར་གྱུར། །དེ་འཁོད་ཀླུ་རྣམས་ཕྱག་རྡོར་གྱིས། །སྨིན་པར་མཛད་ནས་རྒྱུད་སྡེ་ཀུན། །ཡི་གེ་བྲིས་པ་གླེགས་བམ་རྣམས། །དེ་དག་ལ་བྱིན་རྒྱས་པར་མཛད། །དེ་རྗེས་ཀླུ་ལས་གྱུར་པ་ཡི། །དཔའ་བོ་མཁའ་འགྲོ་མ་རྣམས་ལས། །སློབ་དཔོན་བི་པུ་ཀལྤ་སོགས། །གྲུབ་པ་ཐོབ་པ་རྣམས་~180~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱིས་བླང་། །འཕགས་པའི་ཡུལ་དུ་རྒྱ་ཆེར་དར། །མཆོག་གི་གྲུབ་ཐོབ་མང་དུ་བྱུང་། །དེ་དག་རྣམས་ལས་རིམ་
བརྒྱུད་ནས། །བོད་ཀྱི་ཡུལ་དུ་སྔ་ཕྱིར་དར། །སྔར་འགྱུར་གསང་སྔགས་བྱུང་ཚུལ་ནི། །སྟོན་པ་ཤཱཀྱ་སེང་གེ་ཉིད། ། གདོད་མའི་དབྱིངས་སུ་རིག་པ་ཡི། །ཡེ་ཤེས་གྲོལ་བས་མངོན་བྱང་ཆུབ། །སྐུ་དང་ཡེ་ཤེས་འདུ་འབྲལ་མེད། །དེ་ཡི་ངང་ལས་དུས་གསུམ་གྱི། །སངས་རྒྱས་ཀུན་དང་དགོངས་པ་གཅིག །བཞུགས་ལས་རང་སྣང་རྣམ་དག་གི། ། རྡོ་རྗེའི་ཞིང་ཁམས་འོག་མིན་ཆེར། །སྟོན་པ་ལོངས་སྤྱོད་རྫོགས་སྐུ་དཔལ། །ཀུན་བཟང་རྡོ་རྗེ་འཆང་ཉིད་ཀྱིས། ། ཉིད་ལས་མི་གཞན་རང་སྣང་གི། །འཁོར་གྱི་རྒྱལ་བ་ཞི་ཁྲོ་ལ། །ཆོས་ཉིད་ཡེ་ཤེས་འོད་གསལ་གྱི། །དགོངས་པ་བརྗོད་དུ་མེད་པ་ཡི། །དུས་ནི་བཞི་རྫོགས་འཕོ་འགྱུར་མེད། །དབྱིངས་སུ་རང་ཤར་ཚུལ་གྱིས་སྣང་། །དེ་ཉིད་ངང་ལས་ས་བཅུ་ཡི། །རྒྱུན་མཐར་སྣང་བའི་གཞན་སྣང་གི། །ལོངས་སྐུའི་ཞིང་ཁམས་ཁྱད་པར་ཅན། །འོག་མིན་ཉིད་དུ་ལོངས་སྐུ་ཡི། །སྟོན་པ་རྣམ་པར་སྣང་མཛད་ཀྱིས། །ས་བཅུའི་བྱང་སེམས་རིག་འཛིན་ལ། །གསང་སྔགས་རྒྱུད་སྡེ་དཔག་ཏུ་མེད། །དགོངས་པ་བརྡའ་ཡིས་ཆོས་འཁོར་བསྐོར། །དེ་ཡང་བྱང་སེམས་ས་དགུ་པའི། ། གནས་ནི་འོག་མིན་ཙམ་པོ་དང་། །ས་བརྒྱད་གནས་ལ་བཏགས་པ་བའི། །འོག་མིན་རྣམས་སུ་དེ་བཞིན་གསུངས། ། དེའི་ཚེ་དྲག་པོ་འཇིགས་བྱེད་སོགས། །གདུལ་བྱའི་སྣང་ངོར་འདུལ་བྱེད་ཀྱི། །ཧེ་རུ་ཀ་ཡི་སྤྲུལ་བཤད་མཛད། ། དེ་དག་བསྡུ་ཚུལ་ལང་ཀ་ཡིས། །ཡུལ་གྱི་རི་བོ་མ་ལ་ཡའི། །རྩེ་མི་རི་རབ་
༼གཞན་ཚིག་གསུམ་མི་གསལ།༽  ། །ཕྱག་
ན་རྡོ་རྗེས་དེ་རྣམས་སྟོན། །སྲིན་པོ་བློ་གྲོས་ཐབས་ལྡན་གྱི། །གླེགས་བམ་བྲིས་ནས་དགོངས་པ་ཡི། །རྩལ་གྱིས་མདུན་གྱི་ནམ་མཁར་སྦས། །ཟ་ཧོར་ཡུལ་གྱི་རྒྱལ་པོ་ཛ། །རྨིས་ལྟས་ངོ་མཚར་བདུན་བྱུང་སྒྲུབས། །རྒྱུད་སྡེའི་གླེགས་བམ་མི་ཡུལ་དུ། །བབ་སྟེ་ཀྲི་ཡ་ཝ་ར་ནའི།
༼འདིར་ཚིག་རྐང་གཅིག་མི་གསལ།༽  །མ་ཧཱ་ཡོ་ག་རྒྱལ་པོ་ཛའི། །
ཁང་སྟེང་ཨ་ནུ་སེང་གླིང་དང་། །ཨ་ཏི་ཡོ་ག་ཨོ་རྒྱན་གྱིས། །ཡུལ་དུ་སྤྲུལ་པའི་སྐུ་མཆོག་ནི། ༼འདིར་ཚིག་རྐང་
གཅིག་མི་གསལ།༽  །རྡོ་རྗེ་སེམས་དཔའ་དངོས་སུ་ནི། །གསན་ནས་བཀའ་བསྡུས་གླེགས་བམ་བཀོད། །སྒྲུབ་སྡེ་
རྣམས་ནི་འོག་མིན་དུ། །སྟོན་པ་ཀུན་བཟང་ཆེན་པོ་ནི། །ཧེ་རུ་ཀ་ཡི་ཆོས་ཉིད་ཀྱི། །རང་སྒྲས་གསུང་པའི་རྒྱུད་སྡེ་རྣམས། །གསང་བདག་རྡོ་རྗེ་ཆོས་ཀྱིས་བསྡུས། །མཁའ་འགྲོ་ལས་ཀྱི་དབང་མོ་ཆེར། །གནས་ནས་དེ་ཡི་སྤྱི་བྱེ་བྲག །རྒྱུད་རྣམས་ཕྱེས་ནས་སྒྲོམ་སོ་སོར། །བཅུག་ནས་མཆོད་རྟེན་ཆེན་པོ་ནི། །བདེ་བྱེད་བརྩེགས་པར་གཏེར་དུ་སྦས། །སྲུང་མར་བཀའ་བསྒོས་བཀའ་བབ་ཀྱིས། །སློབ་དཔོན་བརྒྱད་ཀྱི་ཕྱག་དུ་སྤྲད། །སྤྱི་རྒྱུད་སྒྲོམ་ནི་ཨོ་ཊི་ཡིས། །སློབ་དཔོན་ཆེན་པོ་པདྨ་ནི། །སམ་བྷ་ཝ་ཡི་སྤྱན་དྲངས་སོ། །
དེ་ལྟར་འཕགས་པའི་ཡུལ་དུ་དར། །བྷོ་ཊའི་ལྗོངས་འདིར་གསང་སྔགས་ཀྱི། །འབྱོན་ཚུལ་སྔ་འགྱུར་རྒྱུད་~181~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སྡེ་རྣམས། །འཕགས་པའི་ཡུལ་གྱི་སློབ་དཔོན་ནི། །སངས་རྒྱས་གསང་བ་བི་མ་ལ། །ལ་སོགས་པཎ་གྲུབ་དུ་མ་
དང་། །ལོ་ཙཱ་ཆེན་པོ་བཻ་རོ་དང་། །རྨ་གཉག་སྐ་ལྕོག་ཞང་སོགས་ཀྱིས། །བསྒྱུར་ནས་རིམ་པར་སོ་ཟུར་གནུབས། ། སོགས་ལས་འཕེལ་ཞིང་བཀའ་བརྒྱད་སྐོར། །ཨོ་རྒྱན་སངས་རྒྱས་གཉིས་པ་ཡི། །ལས་ཅན་རྗེ་འབངས་བུ་དགུ་ལ༑ ༑གདམས་ཤིང་དེ་དང་བི་མ་ལ། །བཻ་རོ་ནམ་མཁའི་སྙིང་པོ་ལས། །བཀའ་བརྒྱད་བཀའ་མའི་རྒྱུན་སྲོལ་བཅས། །ཨོ་རྒྱན་སྨིན་གྲོལ་གླིང་སོགས་སུ། །ལེགས་པར་བཞུགས་ཤིང་དེ་ཉིད་ལ། །བརྟེན་ནས་ཁམས་ཕྱོགས་འདིར་ཡང་དར། །ཟབ་མོ་གཏེར་གྱི་བརྒྱུད་པ་ནི། །ཨོ་རྒྱན་སངས་རྒྱས་གཉིས་པ་དེས། །བླ་རྫོགས་ཐུགས་གསུམ་སྒྲུབ་སྡེ་བརྒྱད། །སྤྱིར་ནི་ཟབ་མོའི་གཏེར་གྱི་གནས། །སོ་སོར་གཏེར་སྲུང་ལ་གཉེར་གཏད། །སྦས་ཏེ་ལོ་པཎ་རྗེ་འབངས་ནི། །ས་ཆེན་པོ་ལ་བཞུགས་པ་རྣམས། །གང་ལ་གང་འདུལ་སྤྲུལ་པའི་སྐུར། །བསྟེན་ནས་སྤྱན་དྲང་དུས་བབ་ཀྱི། །འགྲོ་དོན་མཛད་པས་བརྒྱུད་པ་ཡི། །བབ་ལུགས་སྔར་སྨོས་དགོངས་པ་བརྡའ། །སྙན་བརྒྱུད་གསུམ་སྟེ་བཀའ་བབ་ཀྱི། །ལུང་བསྟན་སྨོན་ལམ་དབང་བསྐུར་དང་། །མཁའ་འགྲོ་གཏད་རྒྱ་གསུམ་བསྣན་པས། །བརྒྱུད་པ་དྲུག་ལྡན་ཐ་སྙད་འབྱུང་། །རྙིང་མ་བཀའ་མའི་སྐོར་འདི་ནི། །རྙིང་མའི་མཚན་གཞི་དངོས་མ་སྟེ། །གཏེར་མ་རྣམས་ཀྱིའང་རྒྱབ་བརྟེན་གྱུར། །གཏེར་མ་ཟབ་མོའི་མན་ངག་སྟེ། །དེ་ཡང་བཀའ་མའི་རྒྱུད་ལུང་དང་། །འབྲེལ་ཞིང་ཟབ་གནད་ལྡན་པ་ཡི། །མཆོག་གཉིས་གླིང་ས་བཅུ་གཅིག་དང་། །རིགས་འཛིན་རྒོད་ཀྱི་ཆོ་འཕྲུལ་སོགས། །གནའ་ནས་དེང་བར་བྱོན་རྣམས་ནི། །བྱིན་རླབས་ཚན་ཁ་ཤིན་ཏུ་ཆེ། །ཡོན་ཀྱང་རྙིང་མའི་དུས་དབང་གི། །བརྫུ་མ་ཕལ་ཆེར་
ཡང་འབྱུང་སྲིད་ཀྱི། །རྒྱུད་ལུང་མན་ངག་མདོ་སྔགས་ཀྱི། །ཚད་
མའི་རིག་པས་རྟོགས་པར་བྱ། །བཀའ་གདམས་ལྷ་ཆོས་བདུན་ལྡན་གྱི། །བསྟན་པའི་བདག་པོ་ཇོ་བོ་རྗེ། ། དཔལ་ལྡན་མར་མེ་མཛད་ཡིན་ཏེ། །དེ་ཡི་ཐེག་གསུམ་བཀའ་མ་ལུས། །གང་ཟག་གཅིག་གིས་སངས་རྒྱས་ཀྱི། ། གོ་འཕང་ཐོབ་པའི་ཆ་རྐྱེན་དུ། །གདམས་སམ་རྒྱལ་བའི་བཀའ་མཐའ་དག །ཉམས་སུ་བསྟར་བྱའི་གདམས་ངག་ནི། །ལེགས་པར་རྟོགས་པའི་ཆེད་དུ་གྲགས། །
ཇོ་བོ་མཆོག་གི་ཞལ་སློབ་ནི། །རྒྱ་བལ་བོད་དུ་མང་བྱོན་ལས། །ཇོ་བོ་ཉིད་དང་མཁྱེན་པ་མཉམ། །དབུ་
སྤྱན་གཡས་གཡོན་ཕྱག་ལྟ་བུའི། །སྲས་ཀྱི་ཐུ་བོ་པཎྜི་ཏ། །པུ་ཏོ་བ་དང་རིན་ཆེན་འབྱུང་། །ས་ཡི་སྙིང་པོ་བཤེས་གཉེན་གསང་། །དབུ་མ་སེང་གེ་ལ་སོགས་དང་། །བོད་ཀྱི་མངའ་རིས་སྟོད་དུ་ནི། །བཙན་པོ་ལྷ་བཙུན་བྱང་ཆུབ་འོད། །ལོ་ཆེན་རིན་ཆེན་བཟང་པོ་དང་། །ནག་ཚོ་ཚུལ་ཁྲིམས་རྒྱལ་བའི་ཞབས། །དགེ་བའི་བློ་གྲོས་འབྲོག་མི་ཆེ༑ ༑འགོག་དང་ལིང་ལོ་མགར་དགེ་བ། །ལྷ་བཙུན་སྒྲ་གཅན་འཛིན་སོགས་དང་། །དབུས་སུ་ཁུ་རྔོག་འབྲོམ་~182~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གསུམ་དང་། །ལྷོ་བྲག་རྣལ་འབྱོར་ཆག་ཁྲི་མཆོག །དགེ་བ་སྐྱོང་དང་ཁམས་སུ་ནི། །ཕྱག་དར་སྟོན་པའི་ཕར་
ཕྱིན་གྱི། །ཊཱིཀྐར་ཁམས་ལུགས་གྲགས་མཛད་དང་། །རྣལ་འབྱོར་ཨ་མི་བྱང་ཆུབ་དང་། །འཇིང་སྒྲོམ་དབང་ཕྱུག་རྒྱལ་མཚན་ཞབས། །གསང་ཕུ་འོད་དུ་ཡལ་བ་ཡི། །རྣལ་འབྱོར་ཤེས་རབ་ལ་སོགས་བྱོན། །
བཀའ་གདམས་ཕྲིན་ལས་རྒྱུན་སྐྱོང་བའི། །བརྒྱུད་འཛིན་ཆེན་པོ་གསང་བདག་གི། །རྣམ་པར་གྲུབ་པ་
ཁུ་སྟོན་ནི། །བརྩོན་འགྲུས་གཡུང་དྲུང་འཇམ་དབྱངས་ཀྱི། །རྣམ་སྤྲུལ་རྔོག་ལོ་ཆེན་པོ་ནི། །ལེགས་པའི་ཤེས་རབ་འཕགས་པ་མཆོག །སྤྱན་རས་གཟིགས་ཀྱི་རྣམ་པར་འཕྲུལ། །འབྲོམ་སྟོན་རྒྱལ་བའི་འབྱུང་གནས་ཞེས། ། རྒྱལ་བས་ལུང་བསྟན་འཕགས་མ་མཆོག །སྒྲོན་མས་ཇོ་བོར་ལུང་གིས་བསྔགས། །བཀའ་གདམས་བསྟན་པའི་བདག་པོ་ནི། །ཇོ་བོ་ཡབ་སྲས་ཞེས་གྲགས་པའི། །སེམས་དཔའ་ཆེན་པོ་འདི་ཉིད་དང་། །གང་གི་ལེགས་གསུང་བདུད་རྩི་ནི། །ཉེ་བར་སྤྱད་པའི་དགེ་བའི་བཤེས། །ཕུ་ཆུང་བ་དང་སྤྱན་སྔ་བ། །ལ་སོགས་མཁས་བཙུན་བཟང་ལྡན་གྱི། །དགེ་བའི་བཤེས་གཉེན་མང་འབྱོན་ནས། །གང་གི་རིང་ལུགས་དར་བར་བྱས། །ད་ལྟ་བཀའ་གདམས་གྲུབ་མཐའ་ཡི། །མདོ་སྔགས་བརྒྱུད་པ་ཕལ་ཆེ་བ། །ས་དགེ་དཀར་གསུམ་ནང་འདྲེས་ཏེ། །མི་ནུབ་སྐྱོང་བ་འདི་ཉིད་དོ། །ས་སྐྱའི་རྗེ་བཙུན་བཀའ་སྲོལ་གྱི། །རྣམ་གཞག་རྒྱས་པ་འོག་ཏུ་འཆད། །མར་པ་ལོ་ཙཱ་ལས་བརྒྱུད་པའི། ཕྱག་རྒྱ་པའམ་སྒྲུབ་བརྒྱུད་པའི། །ལུགས་སྲོལ་ཞེས་གྲགས་ལྷོ་བྲག་པ། །མར་པ་ཆོས་ཀྱི་བློ་གྲོས་ཀྱི། །འཕགས་པའི་ཡུལ་དུ་ལན་གསུམ་བྱོན། །བླ་མ་དམ་པ་བརྒྱ་རྩ་བསྟེན། །
འཁོར་ལོ་བདེ་མཆོག་གསང་འདུས་སོགས། །རྒྱུད་སྡེའི་སྨིན་གྲོལ་གདམས་པའི་ཚོགས། །བོད་དུ་
བསྒྱུར་བཤད་གཏན་ལ་ཕབ། །གསུང་སྐྱེས་སློབ་བུ་བཀའ་ཆེན་བཞི། །འཕོ་བའི་བཀའ་བབས་མཚུར་སྟོན་ནི། ། དབང་དེ་རྒྱུད་བཤད་ཐབས་མན་ངག །ཟབ་མོ་ཡི་ནི་བཀའ་བབས་པ། །རྔོག་སྟོན་ཆོས་སྐུ་རྡོ་རྗེ་དང་། །འོད་གསལ་བཀའ་བབས་གཙང་རོང་གི། །མེས་སྟོན་གཏུམ་མོས་བཀའ་བབས་པ། །གུང་ཐང་མི་ལ་རས་པ་སྟེ། ། དང་པོ་གསུམ་གྱི་རྒྱུད་བཤད་སྲོལ། །སྐྱོངས་ཤིང་མི་ལས་གྲུབ་པ་ཐོབ། །སྒྲུབ་བརྒྱུད་བསྟན་པའི་སྲོལ་བཟུང་གྲགས། །དེ་སློབ་གཙོ་བོ་རས་ཆུང་པས། །རྒྱ་གར་བྱོན་ནས་ལུས་མེད་ཀྱི། །མཁའ་འགྲོའི་ཆོས་སྐོར་ལྷག་མ་རྣམས། །སྤྱན་དྲངས་རས་ཆུང་སྙན་བརྒྱུད་སོགས། །དར་ཞིང་དྭགས་པོ་ལྷ་རྗེ་ནི། །དབུ་རུར་འབྱོན་ཏེ་བྱ་ཡུལ་དང་། །སྙུག་རུམ་ལྕགས་རི་གོང་ཁ་བ། །རྣམས་ལ་བཀའ་གདམས་ཆོས་གསན་སྦྱངས། །མཐར་ཕྱིན་རྗེས་སུ་མི་ལ་བསྟན། །ཟབ་ཆོས་གདམས་པ་གསན་ནས་ནི། །དྭགས་ལ་སྒམ་པོར་དགོན་པ་བཏབ། །དེར་ཞུགས་དྭགས་པོ་ཞེས་སུ་གྲགས། །སློབ་མའི་ཚོགས་ལ་བཀའ་གདམས་ཆོས། །ཕྱག་ཆེན་གདམས་པ་རྒྱ་ཆེར་སྤེལ། ། ~183~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཕྲིན་ལས་རྒྱལ་བས་བཀའ་ཕྱག་ནི། །ཆུ་བོ་གཉིས་འདྲེས་ཞེས་གྲགས་ཏེ། །བཀའ་བརྒྱུད་ཀུན་གྱི་འབྱུང་ཁུངས་
ཡིན། །དེ་སློབ་བརྒྱུད་འཛིན་བུ་ཆེན་ནི། །དྭགས་པོ་སྒོམ་ཚུལ་ཕག་གྲུ་པ། །ཁམས་པ་རྡོ་རྒྱལ་ཞེས་གྲགས་དང་། ། གྲུབ་ཐོབ་དབུ་སེ་དུས་གསུམ་མཁྱེན། །འབའ་དོམ་རས་པ་ལ་སོགས་ཡང་། །ཕག་གྲུའི་ཐོག་མར་དབུས་ཀྱི་ནི། ། སྟོད་ལུང་རྒྱ་དམར་ལ་སོགས་ལས། །དབུ་ཚད་གཙང་དུ་ལས་སྟོད་པར། །དཀོན་མཆོག་མཁར་དང་ས་སྐྱ་པ། ། བྱང་སེམས་ཟླ་བ་རྒྱལ་མཚན་དམར། །ཆོས་ཀྱི་རྒྱལ་པོ་ལ་སོགས་པར། །ཟབ་ཆོས་གསན་སྦྱངས་མཛད་པ་ཡིས། །ཉམས་རྟོགས་ཁྱད་ཅན་རྒྱུད་ལ་འཁྲུངས། །ཕྱིས་སུ་དྭགས་པོ་ལྷ་རྗེ་བསྟེན། །དེ་ཡི་ཟབ་ཆོས་བདག་པོར་གྱུར། །དེ་ཡི་སློབ་མ་གླིང་རས་པ། །འབྲི་ཁུང་སྐྱུ་ར་རིན་ཆེན་དཔལ། །སྟག་ལུང་བཀྲ་ཤིས་དཔལ་གྲུབ་དང་། ། ཁྲོ་ཕུ་བ་ལ་སོགས་པའོ། །
གླིང་རས་སློབ་མ་གཙང་པ་ནི། །རྒྱ་རས་ཡེ་ཤེས་རྡོ་རྗེའོ། །དེ་སློབ་རྒོད་ཚང་ལོ་རས་དང་། །དབོན་སྲས་ལ་
སོགས་དེ་གསུམ་པོ། །སོ་སོ་ལས་མཆེད་སྟོད་སྨད་བར། །འབྲུག་པའི་སྲོལ་འཛིན་རྣམས་འབྱུང་ངོ་། །དམ་ཆོས་སྡུག་བསྔལ་ཞི་བྱེད་ཀྱི། །བཀའ་སྲོལ་གྲུབ་པའི་དབང་ཕྱུག་མཆོག །དམ་པ་སངས་རྒྱས་ཀྱིས་དར་མཛད། །འདི་ལ་བརྒྱུད་པ་སྔ་ཕྱི་བར། །གསུམ་བྱུང་དང་པོ་རྒྱ་གར་གྱིས། །ཁ་ཆེ་ཛྙཱ་ན་གུ་ཧྱ་ལ། །ཞི་བྱེད་སྒྲོལ་མ་སྐོར་གསུམ་གསན། །དེ་རྣམས་དམ་པ་ཁ་ཆེ་བ། །གཉིས་ཀས་ཨོགས་སོ་ལོ་ཙཱར་བཤད། །ཁ་ཆེས་པུ་ཧྲངས་ལོ་ཆུང་ལ། ། བཤད་ནས་དེ་ཡི་དམར་སྟོན་ནི། །ཆོས་རྒྱལ་ལ་སོགས་པར་བཤད་དོ། །བར་པ་དམ་པ་བོད་ཡུལ་ལ། །ལན་ལྔ་འབྱོན་པའི་བཞི་པའི་དུས། །རྨ་ཆོས་ཤེས་རབ་པོ་དགེ་འདུན། །ཀམ་པ་ཡེ་རྒྱལ་གསུམ་ལ་བཤད། །ཕྱི་མ་དམ་པ་ལན་ལྔ་པ། །དིང་རིར་འབྱོན་དུས་ཕྱར་ཆེ་ཆུང་། །བཛྲ་ཀྲོ་དྷ་ཀུན་དགའ་ལ། །སོགས་པར་གསུང་ནས་རིམ་གྱིས་དར། །དེ་ནས་བརྒྱུད་པའི་གཅོད་སྐོར་ནི། །དམ་པ་བོད་ཡུལ་ལན་གསུམ་པར། །འབྱོན་དུས་ཡར་ཀླུང་སྨ་ར་སེར། །སྐྱེ་ན་བསོད་ནམས་བླ་མ་ལ། །བཤད་པ་ཕོ་གཅོད་བརྒྱུད་པར་གྲགས། །
མ་གཅིག་གིས་ནི་དམ་པ་དང་། སྐྱེ་སྔོན་གཉིས་ཀ་ལས་གསན་པའི། །བརྒྱུད་པ་མོ་གཅོད་ཞེས་གྲགས་
སོ༑ ༑དཔལ་ལྡན་ཤངས་པ་བཀའ་བརྒྱུད་པའི། །ལུགས་ནི་གྲུབ་པའི་གཙུག་རྒྱན་མཆོག །ཁྱུང་པོ་རྣལ་འབྱོར་རྒྱ་གར་དུ། །བྱོན་ཏེ་རྡོ་རྗེ་གདན་པ་དང་། །མཻ་ཏྲི་པ་དང་ཡེ་ཤེས་ཀྱི། །མཁའ་འགྲོ་ནི་གུ་མ་ལ་སོགས། །བླ་མ་བརྒྱ་དང་ལྔ་བཅུ་ལྷག །དག་ལས་ཆོས་གསན་ཐུགས་ཉམས་བསྟར། །བོད་ཀྱི་ཤངས་པ་གཞོང་གཞོང་གི། །དགོན་པ་བཏབ་པས་ཤངས་པ་ཡི། །བཀའ་བརྒྱུད་ཅེས་པར་ཡོངས་སུ་གྲགས། །འདི་ཡི་སློབ་མ་ལ་སྟོད་ཀྱི། །དཀོན་མཆོག་མཁར་དང་རྨོག་ཅོག་པ། །ལ་སོགས་ཁྲི་ཕྲག་བརྒྱད་བྱུང་ངོ་། །མན་ངག་སྦྱོར་དྲུག་བྱུང་ཚུལ་ནི། །དཔལ་~184~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཆེན་རྒ་ལོས་འཕགས་ཡུལ་དུ། །ཙ་མི་སངས་རྒྱས་གྲགས་པ་དང་། །ཨ་བྷ་ཡར་གསན་བསྒོམ་པ་ཡི། །གྲུབ་
བརྙེས་གྲགས་པས་ཟངས་གླིང་བར། །ཁྱབ་ཅིང་བོད་བྱོན་ཞང་ཚལ་པ། །སོགས་ལ་གནང་ཞིང་དབུས་གཙང་ཁམས། །ཀུན་ཏུ་དབང་དང་གདམས་པ་ཡིས། །གཞན་དོན་མང་མཛད་སྐུ་ཚེ་ནི། །བརྒྱད་ཅུ་རྩ་དགུའི་བར་དུ་བཞུགས། །གཞན་ཡང་འཕགས་པའི་པཎྜི་ཏ། །བི་བྷཱུ་ཏི་ཙནྡྲ་ཞེས་པས། །དཔལ་ལྡན་ཤ་བ་རི་དབང་ཕྱུག ། ལས་གསན་ཀོ་བྲག་པར་བརྒྱུད་དང་། །ཁ་ཆེ་པཎྜི་ཏས་དཔྱལ་བ། །ཆོས་ཀྱི་བཟང་པོར་གནང་བ་སོགས། །སྦྱོར་དྲུག་བོད་འདིར་མང་དུ་བྱོན། །དཔལ་ལྡན་དམ་པ་དང་པོ་ནི། །སངས་རྒྱས་དུས་ཀྱི་འཁོར་ལོ་ཡི། །སྦྱོར་བ་ཡན་ལག་དྲུག་གི་སྐོར། །གཉེན་དང་སེ་ལོ་ཙཱའི་ཕྱོགས་ཀྱིས། །ཨ་བྷ་ཡ་ནས་བརྒྱུད་པ་དང་། །རྭ་བའི་ཕྱོགས་ཀྱི་པཎྜི་ཏ། །མཉྫུ་ཀཱིརྟི་ལས་བརྒྱུད་དང་། །འགྲོ་བའི་ཕྱོགས་ཀྱི་ཁ་ཆེ་ནི། །ཟླ་བ་མགོན་ལས་བརྒྱུད་པ་རྣམས། ། དུས་ཀྱི་ཞབས་པ་ཆུང་བ་ཡིས། །དངོས་སློབ་ཡིན་པར་མཐུན་པ་དང་། །དུས་ཞབས་ཆུང་བ་དུས་འཁོར་ཞབས། ། ཆེན་པོའི་དངོས་སློབ་ཡིན་པར་མཐུན། །
ཁ་ཆེ་ཟླ་བ་མགོན་པོ་ཡི། །སྦྱོར་དྲུག་གདམས་ངག་ཡོངས་རྫོགས་རྣམས། །སྒོམ་པ་དཀོན་མཆོག་སྲུང་
ལ་གནང་། །དེ་ལ་སྒྲོ་སྟོན་གནམ་ལ་བརྩེགས། །ཀྱིས་གསན་དེ་ཡིས་གྲུབ་ཐོབ་ཆེ། །ཡུ་མོ་མི་བསྐྱོད་རྡོ་རྗེ་ལ། ། དེ་ཉིད་ལས་བརྒྱུད་རྒྱུད་འགྲེལ་པ། །མན་ངག་བཅས་སྩལ་དེ་ཉིད་ནི། །འུ་ཡུག་བྱོན་ནས་དེ་བསྒོམ་པས། །གྲུབ་པ་བརྙེས་ཤིང་དེ་ཉིད་ལས། །སློབ་མའི་ཚོགས་ནི་ཝ་བྲག་དཀར། །གྲུབ་ཐོབ་དྷརྨ་བོ་དྷི་དང་། །སྲས་མཆོག་དྷརྨེ་ཤྭ་ར་སོགས། །ལ་གནང་རྒྱུད་འགྲེལ་མན་ངག་འཕེལ། །མཁས་པ་བུ་དོལ་རྣམ་གཉིས་ཀྱིས། །དར་ཞིང་རྒྱས་པར་མཛད་པ་ལས། །རྒྱལ་བ་བྱམས་པའི་རྣམ་པར་སྤྲུལ། །བུ་སྟོན་ཐམས་ཅད་མཁྱེན་པ་མཆོག །རིན་ཆེན་གྲུབ་ཀྱིས་དང་པོ་ནི། །ཐར་ལོར་སྒྲ་གསན་ལོ་ཙཱ་མཁྱེན། །སྦྱོར་དྲུག་མན་ངག་འཕགས་ཡུལ་གྱི། །དཔེ་མེད་མཚོར་བརྒྱུད་གསན་བསྒོམས་པས། །ཉམས་མྱོང་འཁྲུངས་ཞིང་དུར་འཁོར་གྱི། །དཀའ་གནད་མང་པོ་ཐུགས་ཆུད་མཛད། །བླ་མ་རྡོ་རྗེ་རྒྱལ་མཚན་པའི། །དྲུང་བྱོན་རྒྱུད་འགྲེལ་གསན་པ་དང་། །དྲི་རྟོགས་ཞིབ་མཛད་རྩིས་ལ་སྦྱངས། །དུས་འཁོར་ཡན་ལག་ཕྲ་རགས་གསན། །བླ་མ་དེ་ཡི་བཀའ་བཞིན་དུ། །དབང་གི་མདོར་བསྟན་འགྲེལ་པ་བསྒྱུར། །ཞ་ལུགས་ཕེབས་ནས་དུས་འཁོར་ལོ། །དུས་ཆོས་མཛད་ནས་གསུངས་པ་དང་། །དེ་སྐོར་བསྟན་བཅོས་མང་དུ་མཛད། །ཕྱིས་སུ་བླ་མ་དམ་པ་ནི། །འཕགས་བོད་ཡོན་ཏན་རྒྱ་མཚོ་ལས། །སྦྱོར་དྲུག་མན་ངག་མང་བཞུགས་གསན། །རྒྱུད་ཀྱི་འགྲེལ་དང་འགྱུར་བཅོས་ནི། །མང་མཛད་དུས་ཀྱི་འཁོར་ལོ་ལ། །མཁས་ཤིང་གྲུབ་པ་བརྙེས་པ་ནི། །མང་བྱུང་ནང་ནས་རྒྱུད་འགྲེལ་དང་། །མན་ངག་ཕྱག་བཞེས་ཐམས་ཅད་ལ། ། ~185~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཆོག་ཏུ་གྱུར་པ་ཀུན་མཁྱེན་ནི། །བུ་སྟོན་རིན་ཆེན་གྲུབ་ཉིད་དོ། །
དེ་ཡི་སློབ་མ་ས་སྐྱ་པ། །དཔལ་ལྡན་བླ་མ་དམ་པ་དང་། །གདན་པ་ཐུགས་སྲས་ལོ་ཙཱ་བ། །རིན་ཆེན་
རྣམ་རྒྱལ་ལ་སོགས་ལས། །རིམ་པར་འཕེལ་ཞིང་རྒྱས་པའོ། །ཇོ་ནང་ཀུན་མཁྱེན་ཆེན་པོ་ཞེས། །དོལ་བུ་ཤེས་
རབ་རྒྱལ་མཚན་གྱིས། །གཞོན་ནུའི་དུས་སུ་སྐྱི་སྟོན་ཞེས། །འཇམ་དབྱངས་ཁུ་དབོན་ཞབས་ལ་གཏུགས། ། བཀའ་ཆེན་བཞི་སོགས་སྡེ་སྣོད་དང་། །རྡོར་ཕྲེང་ལ་སོགས་སྔགས་གསན་སྦྱངས། །མཛད་ཅིང་ཁྱད་པར་དུས་འཁོར་ནི། །རྭ་ལུགས་བཤད་པ་ལེགས་པར་གསན། །སྐུ་ན་ཕྲ་དུས་དཔལ་ས་སྐྱར། །བཀའ་ཆེན་བཞི་ལར་བཤད་པ་དང་། །དབུས་གཙང་རྣམས་སུ་གྲྭ་སྐོར་མཛད། །མཁས་པའི་གྲགས་པ་ཆེན་པོ་ཐོབ། །བླ་མ་མང་པོར་ཆོས་བཀའ་ནི། །རྒྱ་ཆེར་གསན་མཛད་ཇོ་མོ་ནང་། །མཁས་བཙུན་ཡོན་ཏན་རྒྱ་མཚོ་ལས། །དཔལ་ལྡན་དུས་ཀྱི་འཁོར་ལོ་ཡི། །རྒྱུད་འགྲེལ་མན་ངག་བཅས་པ་གསན། །མན་ངག་ཉམས་བཞེས་གནང་བ་ཡིས། །ཉམས་རྟོགས་ཁྱད་པར་ཅན་དག་འཁྲུངས། །སྐུ་འབུམ་མཐོང་གྲོལ་ཆེན་པོ་བཞེངས། །མདོ་སྔགས་བཤད་སྒྲུབ་བསྟན་པ་སྤེལ། །དེ་ཡི་སློབ་མ་ས་བཟང་པ། །མ་ཏི་པཎ་ཆེན་ལོ་ཙཱ་བ། །བློ་གྲོས་དཔལ་གཉིས་ལ་བཀའ་སྩལ། །དུས་འཁོར་འགྱུར་བཅོས་མཛད་པ་དང་། །ཀུན་མཁྱེན་དོལ་བུ་ཉིད་ཀྱིས་ནི། །དུས་འཁོར་རྒྱུད་འགྲེལ་ཆེན་པོ་ཡི། ། བསྡུས་དོན་དབང་དང་སྒྲུབ་ཐབས་དང་། །རྩིས་སོགས་ཡིག་ཆ་མང་མཛད་ཅིང་། །དུས་འཁོར་བསྟན་པ་རྒྱས་པར་མཛད། །གཞན་ཡང་ངེས་དོན་རྒྱ་མཚོ་སོགས། །གསུང་རབ་མང་མཛད་དེའི་སློབ་མ། །ཀུན་སྤང་ཆོས་གྲགས་དཔལ་བཟང་དང་། །བོ་དོང་ཕྱོགས་ལས་རྣམ་རྒྱལ་བ། །ཉ་དབོན་ཀུན་དགའ་དཔལ་ལ་སོགས། ། མཁས་ཤིང་དུས་འཁོར་སྦྱོར་དྲུག་གི། །རྣལ་འབྱོར་ལྷུར་ལེན་མང་དུ་བྱོན། །དེ་ལྟར་འབྱོན་ལས་ཐམས་ཅད་མཁྱེན། །བུ་སྟོན་རིན་ཆེན་གྲུབ་ཉིད་ཀྱིས། །མདོ་དང་རྒྱུད་སྡེ་ཀུན་ལ་ནི། །བཤད་སྒྲུབ་རྩལ་འདོད་མཛད་པ་ཡིས། །ཞ་ལུ་བུ་ལུགས་ཞེས་སུ་གྲགས། །དེ་བཞིན་ཇོ་ནང་ཀུན་མཁྱེན་གྱིས། །མདོ་སྔགས་བཤད་སྒྲུབ་གཞན་སྟོང་སྐོར། །མཛད་ཅིང་སློབ་བརྒྱུད་རིམ་པ་ཡི། །ཁྱད་ཆོས་འགའ་མཛད་ཇོ་ལུགས་གྲགས། །དེ་བཞིན་བོ་དོང་པ་ཡིས་ཀྱང་། །ཁྱད་ཆོས་རྩོམ་པ་མང་མཛད་དེ། །དེ་ལ་བོ་དོང་བརྒྱུད་པར་གྲགས། །
༈ རི་བོ་དགའ་ལྡན་པའི་ལུགས་སྲོལ། །ཀུན་མཁྱེན་བླ་མ་ཙོང་ཁ་པ། །བློ་བཟང་གྲགས་པ་རྗེས་འཇུག་
བཅས། །ཡིན་ཏེ་རྗེ་བཙུན་ཙོང་ཁ་པ། །འཇམ་དཔལ་རྩ་རྒྱུད་མཁའ་འགྲོ་ཡི། །གསང་བའི་རྒྱུད་དང་བཀའ་གདམས་ཀྱི། །གླེགས་བམ་བཀའ་བསྟན་མང་པོ་ནས། །ལུང་བསྟན་སྔོན་གྱི་བདེ་གཤེགས་ནི། །དབང་པོའི་ཏོག་དྲུང་ཐུགས་བསྐྱེད་ཅིང་། །མ་འོངས་པ་ན་སངས་རྒྱས་ཞིང་། །བཀོད་པ་སྣ་ཚོགས་མཛེས་ཞེས་པར། ། ~186~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སངས་རྒྱས་སེང་གེའི་ང་རོ་ཞེས། །ལུང་དུ་བསྟན་པའི་སྐྱེས་བུ་དེས། །སྐུ་ཚེའི་སྟོད་དུ་མདོ་སྔགས་དང་། །རིག་
གནས་བོད་དུ་དར་འཕེལ་ཆེར། །གསན་སྦྱངས་ཕུལ་དུ་ཕྱིན་པར་མཛད། །བར་དུ་ཐོས་པའི་དོན་ལ་དཔྱད། ། བསྒོམ་པའི་སྒོ་ནས་ཉམས་སུ་བཞེས། །འཕྲལ་གྱི་ཀུན་ཏུ་དཔྱོད་པ་རྣམས། །འདུལ་བ་དང་མཐུན་ལག་ལེན་སྤེལ། །རྒྱལ་གསུང་མདོ་སྔགས་སྙིང་པོ་བསྡུས། །ཀླུ་སྒྲུབ་ཐོགས་མེད་གཉིས་ཀྱི་སྲོལ། །སྐྱེས་བུ་གསུམ་གྱི་ཉམས་ལེན་གྱི། །རིམ་པ་ཚང་བར་སྟོན་པ་ཡི། །བྱང་ཆུབ་ལམ་རིམ་གཙོར་གྱུར་པའི། །ཕྲིན་ལས་གཙོ་བོར་སྐྱོང་བར་མཛད། །འཕགས་པ་འཇམ་དབྱངས་ཞལ་གཟིགས་ནས། །བླ་མ་དབུ་མ་པར་གྲགས་པའི། །ལོ་ཙཱའི་ཚུལ་མཛད་མདོ་སྔགས་ཀྱི། །ཆོས་ཚུལ་ཐེ་ཚོམ་མདུད་པ་བཀྲོལ། །སྐུ་ཚེ་སྨད་དུ་འགྲོ་དོན་ནི། །ཤིན་ཏུ་རྒྱས་ཏེ་ལྷ་ལྡན་དུ། །ཆོ་འཕྲུལ་ཆེན་པོའི་དུས་ཀྱི་ཚེ། །སྨོན་ལམ་ཆེན་པོའི་རྒྱུན་བཙུགས་ཤིང་། །འབྲོག་གི་རི་བོ་དགེ་ལྡན་དུ༑ ༑རྣམ་རྒྱལ་གླིང་བཏབ་དེ་ནས་བརྩམས། །རྗེས་འཇུག་ཡོངས་ལ་དགེ་ལྡན་པར། །ཡོངས་སུ་གྲགས་པ་རྒྱ་ཆེར་འཕེལ། །དེ་ཉིད་གསུང་ལས་སྒྲེས་པ་ཡི། །སློབ་མའི་མཆོག་ནི་རྒྱལ་ཚབ་རྗེ། །མཁས་གྲུབ་རྗེ་དང་ཐམས་ཅད་མཁྱེན། །དགེ་འདུན་གྲུབ་པའི་ཞལ་སྔ་ནས། །འདུལ་བ་འཛིན་པ་གྲགས་རྒྱལ་དང་། །འདུལ་འཛིན་བློ་གྲོས་སྦས་པ་ཞེས། །འདུལ་འཛིན་གཉིས་ལ་སོགས་པ་ཡི། །མཁས་པ་མང་བྱོན་ཕྲིན་ལས་རྒྱས། །
༈ གངས་ལྗོངས་བསྟན་པའི་མངའ་བདག་མཆོག །མཚན་མཆོག་གསུམ་ལྡན་འཇམ་དབྱངས་གདུང་། །
དཔལ་ལྡན་ས་སྐྱ་པར་གྲགས་པའི། །བརྒྱུད་སྲོལ་ཐོག་མ་འཁོན་སྟོན་མཆོག །ཀླུ་ཡི་དབང་པོ་སྲུང་བ་ནི། །བོད་འདིར་བསྟན་པ་འཛུགས་པའི་སྐབས། །སད་མི་མི་བདུན་ནང་གསེས་སུ། །རབ་ཏུ་བྱུང་སྟེ་ཨུ་རྒྱན་གྱི། །སློབ་དཔོན་པདྨ་སམ་བྷ་ཝའི། །ཞབས་པད་བསྟེན་ཏེ་གསང་སྔགས་ཀྱི། །སྨིན་གྲོལ་གདམས་པ་མང་དུ་གསན། ། དཔལ་ཆེན་རྡོ་རྗེ་གཞོན་ནུ་སོགས། །གསང་སྔགས་བཀའ་བབས་གྲུབ་པ་བརྙེས། །དེ་ནས་བཟུང་སྟེ་འཁོན་རོག་པ། །ཤེས་རབ་ཚུལ་ཁྲིམས་ཡན་ཆད་ལ། །གསང་སྔགས་རྙིང་མའི་གྲུབ་པ་བརྙེས། །ཇི་ཙམ་ཞིག་ནས་དེ་ཡི་གཅུང་། དཀོན་མཆོག་རྒྱལ་པོས་དབང་ཕྱུག་མ། །ཉི་ཤུ་རྩ་བརྒྱད་འཆམས་བྱེད་པ། །ལ་སོགས་གཟིགས་པའི་རྐྱེན་གྱིས་ནི། །གསང་སྔགས་གསར་མ་ལ་འཇུག་པའི། །སྒོ་ཕྱེ་རྙིང་མའི་ཆོས་སྐོར་ནི། །ཡང་ཕུར་རྣམ་གཉིས་ཙམ་མིན་པ། །ཕལ་ཆེར་བ་ནི་གཏེར་དུ་སྦས། །བླ་ཆེན་འབྲོག་མི་ལོ་ཙཱ་སོགས། །མཁས་དང་གྲུབ་པའི་འཁོར་ལོས་སྒྱུར། །དུ་མའི་ཞབས་བསྟེན་ཐོས་བསམ་སྒོམ། །རྒྱ་མཚོ་ལྟ་བུ་མཐར་སོན་མཛད། །ས་དཀར་ལོགས་ལ་སཱ་ལུ་ཡི། །སྨན་ལྗོངས་རྡོ་རྗེ་གདན་ཆེན་པོར། །དཔལ་ལྡན་ས་སྐྱའི་ཆོས་གྲྭ་ཆེ། །འདི་ཉིད་སྐྱེ་དགུ་མ་ལུས་པའི། །བསོད་ནམས་ཞིང་དུ་བཏབ་པར་མཛད། །དེ་ཕྱིན་ལྷ་རིགས་འཁོན་གྱི་གདུང་། །ས་སྐྱ་པ་ཞེས་~187~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
མཚན་མཆོག་གསུམ། །དང་ལྡན་འཇམ་དབྱངས་དངོས་སུ་གྲགས། །
གང་དེའི་སྲས་མཆོག་འཕགས་པ་མཆོག །འཇིག་རྟེན་དབང་ཕྱུག་འགྲོ་དོན་དུ། །བསམ་བཞིན་སྐྱེ་བའི་སྒྱུ་
འཕྲུལ་གྱི། །རོལ་པ་དཔལ་ལྡན་འགྲོ་ཀུན་ལ། །བརྩེ་བ་ཆེན་པོ་ས་སྐྱ་པ། །ཀུན་དགའ་སྙིང་པོའི་ཞལ་སྔ་ནས། །
གང་གི་ལྷག་པའི་ལྷ་ཡི་མཆོག །འཇམ་དབྱངས་བསྒྲུབས་པས་ཞལ་གཟིགས་ཤིང་། །ཕ་རོལ་ཕྱིན་པའི་ལམ་ཡོངས་རྫོགས། །སྟོན་བྱེད་ཞེན་པ་བཞི་བྲལ་གྱི། །གདམས་པའི་ལམ་སྲོལ་ཆེན་པོ་སྩལ། །དེ་ནས་བརྩམས་ཏེ་རྒྱལ་བའི་བཀའ། །སྡེ་སྣོད་ཆོས་ཚུལ་ཐམས་ཅད་ལ། །འཇིགས་པ་མེད་པའི་སྤོབས་པ་རྙེད། །དེ་ནས་རིམ་བཞིན་བྲང་ཏི་པ། །དར་མ་སྙིང་པོ་ཁྱུང་རིན་ཆེན། །གྲགས་དང་མེས་ལྷོང་ཚེར་པུ་ཧྲངས། །ལོ་ཆུང་བ་རི་ཁའུ་པ། ། དར་མ་རྒྱལ་མཚན་སྐྱི་ཆུ་བ། །དགྲ་ལྷ་འབར་དང་མལ་ལོ་ཙཱ། །སོགས་ལས་མདོ་སྔགས་ཆོས་ཚུལ་ནི། །བསམ་གྱིས་མི་ཁྱབ་པ་གསན་ཅིང་། །ཡོངས་རྫོགས་བསྟན་པའི་བདག་པོར་གྱུར། །དེ་ལྟར་མདོ་དང་སྔགས་ཀྱི་ཆོས། ། ཟབ་ཅིང་རྒྱ་ཆེའི་སྨིན་བྱེད་དང་། །གྲོལ་བྱེད་མན་ངག་བཤད་དཀའི་ཚོགས། །བསམ་གྱིས་མི་ཁྱབ་མངའ་བ་ཡི། ། ནང་ནས་མཆོག་ཏུ་གྱུར་པ་ནི། །ཁྱད་པར་བླ་མ་ཞང་དགོན་པ། །ཆོས་འབར་ཞབས་པད་ཡུན་རིང་བསྟེན། ། ཡོངས་རྫོགས་བསྟན་པའི་ཉམས་ལེན་མཆོག །གྲུབ་པའི་འཁོར་ལོས་སྒྱུར་བ་མཆོག །རྣལ་འབྱོར་དབང་ཕྱུག་བིརྺ་པའི། །བཞེད་གཞུང་གསུང་ངག་རིན་པོ་ཆེ། །ལམ་དང་འབྲས་བུ་བཅས་པ་ཡི། །གདམས་ངག་ཡན་ལག་དང་བཅས་པ། །ལེགས་པར་གསན་ཅིང་ཐུགས་ཉམས་བཞེས། །
རྗེ་བཙུན་མཐུ་སྟོབས་ཀྱི་མགོན་པོ། །རྣལ་འབྱོར་དབང་ཕྱུག་བིརྺ་པ། །གཙོ་འཁོར་ལྔ་པོ་དམ་པའི་ཆོས། །
སྒོ་སྐྱེལ་ཚུལ་དུ་དཔལ་ས་སྐྱར། །བྱོན་ནས་རྒྱུད་སྡེ་ཆེན་པོ་ནི། །བདུན་བཅུ་རྩ་གཉིས་གནང་བ་ནི། །ཐབས་ཀྱི་རྒྱུད་ལ་དཔལ་གསང་འདུས། །རྩ་རྒྱུད་དེ་ཡི་རྒྱུད་ཕྱི་མ། །རྡོ་རྗེ་འཕྲེང་བ་དགོངས་པ་ནི། །ལུང་སྟོན་ལྷ་མོ་བཞིའི་ཞུས་རྒྱུད། །ཡེ་ཤེས་རྡོ་རྗེ་དགྲ་ནག་དང་། །གདོང་དྲུག་རྡོ་རྗེ་འཇིགས་བྱེད་རྒྱུད། །རྣམ་སྣང་སྒྱུ་དྲ་ལྔ་ཕྲག་གཉིས། ། ལྡན་དང་ཤེས་རབ་རྒྱུད་ལ་ནི། །སངས་རྒྱས་མཉམ་སྦྱོར་རྩ་བའི་རྒྱུད། །ཕྱི་མ་ཕྱི་མའི་ཕྱི་མ་དང་། །ཟླ་གསང་རྡོ་རྗེ་གདན་བཞི་དེའི། །བཤད་རྒྱུད་མ་ཧཱ་མ་ཡ་དང་། །དེ་བཞིན་སངས་རྒྱས་ཐོད་པ་དང་། །རྡོ་རྗེ་བདུད་རྩི་བདེ་མཆོག་གི། །རྩ་རྒྱུད་ཨ་བྷི་དྷ་ན་དང་། །རྡོ་རྗེ་མཁའ་འགྲོའི་རྒྱུད་དང་ནི། །མཁའ་འགྲོ་རྒྱ་མཚོ་ཀུན་སྤྱོད་དང་། ། ཧེ་རུ་ཀ་མངོན་ཕག་མོ་ནི། །མངོན་འབྱུང་ཁ་སྦྱོར་ཞེས་པའི་རྒྱུད། །བདེ་མཆོག་སྡོམ་འབྱུང་མ་རྒྱུད་སྐོར། །གཏེར་ཟླའི་གྲངས་དང་གཉིས་མེད་རྒྱུད། །ཀྱེ་ཡི་རྡོ་རྗེ་རྩ་རྒྱུད་དང་། །ཕྱག་ཆེན་ཐིག་ལེ་རྡོ་རྗེ་གུར། །ཡེ་ཤེས་ཐིག་ལེ་དེ་ཁོ་ནའི། །རྒྱུད་དང་སྒྲོལ་མ་གསང་སྒྲོན་གྱི། །དེ་ཁོའི་མན་ངག་དང་རྙོག་མེད། །ཨ་ར་ལི་དང་དེ་བཞིན་དུ། ། ~188~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྡོ་རྗེ་ལ་ར་ལི་རིགས་ཀྱི། །ཨ་ར་ལི་དང་མགོན་པོ་ནི། །མངོན་པར་འབྱུང་དང་དེ་བཞིན་དུ། །ནམ་མཁའ་
མཉམ་རྒྱུད་ཐོག་བཏགས་དང་། །མཚན་བརྗོད་དུས་འཁོར་རྩ་བའི་རྒྱུད། །བསྡུས་རྒྱུད་དབང་དོན་རྡོར་འདུས་དང་། །རྒྱུད་ཀྱི་དུམ་བུ་མི་གཡོ་བའི། །རྒྱུད་དང་བཤད་རྒྱུད་སཾ་བྷུ་ཊི། །དེ་རྒྱུད་ཕྱི་མ་ཡེ་ཤེས་ཀྱི། །སྙིང་པོའི་རྒྱུད་སྟེ་གཉིས་མེད་ཀྱི། །རྒྱུད་སྡེ་ཉི་ཤུ་རྩ་གཅིག་དང་། །སཾ་ཊའི་ཆར་གཏོགས་རྒྱུད་སྡེ་ནི། །འོག་མ་དགུ་དང་རྣལ་འབྱོར་གྱི༑ ༑རྒྱུད་ལ་དེ་ཉིད་འདུས་པ་དང་། །རྡོ་རྗེ་རྩེ་མོ་དང་དཔལ་མཆོག །དང་པོའི་རྒྱུད་དང་སྒྲོལ་མ་ནི། །རྒྱ་མཚོའི་རྒྱུད་ཆུང་ཟུང་གཉིས་གྲངས། །སྤྱོད་རྒྱུད་རྟ་མགྲིན་རྟོགས་པ་ཆུང་། །སྟོབས་པོ་ཆེ་ཡི་རྟོགས་པ་དང་། །རྣམ་བྱང་མངོན་བྱང་རྩེ་མོའི་གྲངས། །བྱ་རྒྱུད་འོད་ཟེར་རིགས་མཆོག་རྒྱུད། །གཉིས་ནི་སཾ་བྷུ་ཊའི་སྐབས་སུ། །ཕན་ཐོགས་པ་ཡི་རྒྱུ་ཡིན་གསུང་། །རྡོ་རྗེ་རྣམ་འཇོམས་གཟུགས་བླ་མེད། །ལྟར་བཀྲལ་བཤད་ཚེ་དེ་འབྲེལ་གྱི། །རྒྱུད་ནི་རྣམ་འཇོམས་གཟུངས་དང་དེའི། །རྒྱུད་ནི་རི་རབ་བརྩེགས་པ་དང་། །རྡོ་རྗེ་མི་ཕམ་རྡོ་རྗེ་ཡི། །སྙིང་པོའི་གཟུངས་དང་ཕྱག་རྡོར་གྱི། །བཅུ་ཕྲག་སྙིང་པོའི་གཟུངས་འཇིགས་བྱེད། །གཟུངས་དང་རྡོ་རྗེ་གནམ་ལྕགས་མཆུ། ། ལྕགས་ནག་དྲང་སྲོང་ཀླུའི་གནོད་པའི། །གཟུངས་དང་སོགས་མ་མེད་པའི་རྟོགས། །བརྒྱད་དང་བཅུ་དྲུག་འདི་རྣམས་ནི། །རང་ངོས་བྱ་བའི་རྒྱུད་ཡིན་ཀྱང་། །འགྲེལ་ལུགས་དབང་གིས་བླ་མེད་ལྟར། །བཤད་པས་བླ་མེད་ཁོངས་སུ་གཏོགས། །དེ་ལྟར་བླ་མེད་ཀྱི་རྒྱུད་སྡེ། །བཅུ་ཕྲག་ལྔ་དང་སཾ་ཊའི་ཆར། །གཏོགས་པའི་རྒྱུད་སྡེ་འོག་མ་དགུ། །རྡོ་རྗེ་རྣམ་པར་འཇོམས་པ་ནི། །དཔལ་ལྡན་བིརྺ་པའི་ལུགས་ཀྱི། །ཆར་གཏོགས་རྒྱུད་སྡེ་བཅུ་ཕྲག་ནི། ། རྩེས་མོས་ལྷག་བསྣན་བཅུ་ཕྲག་བདུན། །ཟུང་དང་བཅས་ཏེ་བླ་མེད་ཀྱི། །རྒྱུད་སྡེ་བདུན་ཅུ་རྩ་གཉིས་གསན། །
ཁྱད་པར་ལྕགས་རིའི་ཁོངས་ལས་ནི། །མི་འདའ་བ་ཡི་ཟབ་པའི་ཆོས། །ལམ་ཟབ་བླ་མའི་རྣལ་འབྱོར་གྱི། །
དབང་ཕྱུག་བིརྺ་པའི་སྲུང་བ། །རྡོ་རྗེ་རྣམ་འཇོམས་ལྷ་དོན་གཉིས། །ལམ་གྱི་སྦས་བཤད་བཅས་ཏེ་བཞི། ། གསུང་ངག་ཡིད་བཞིན་ནོར་བུ་ནི། །ཡོངས་རྫོགས་ཉེ་རྒྱུད་གདམས་པ་བཅས། །དེ་བཞིན་རྒྱ་གར་སློབ་དཔོན་ནི། ། བལ་པོ་ཡེ་ཤེས་རྡོ་རྗེ་ལས། །རྒྱལ་ཆེན་ཨིནྡྲ་བྷུ་ཏི་ཡིས། །བཀྲལ་བའི་ཕག་མོ་ཞལ་གཉིས་མ། །ལོ་ཆུང་ལེགས་པའི་ཤེས་རབ་ལས། །བྱ་བའི་རྒྱུད་ཀྱི་རིགས་གསུམ་སྤྱི། །སྐྱུ་ར་ཨ་སྐྱབས་ལས་གདུགས་དཀར། །བཅུ་བདུན་མ་དང་རྒ་ལོ་ལས། །དུར་ཁྲོད་བདག་པོ་ཡབ་རྗེ་མཆོག །དཀོན་མཆོག་རྒྱལ་པོར་གདུགས་དཀར་ནི། །ཞེ་གཅིག་མ་དང་ལེགས་ལྡན་གསུམ། །གཟའ་ཡུམ་སོ་སོར་འབྲང་མ་དཀར། །ཚོགས་བདག་ཐུན་མིན་ཁྱད་པར་གྱི། ། རྗེས་གནང་སྐད་གཉིས་སྨྲ་བའི་མཆོག །བ་རི་ལོ་ཙཱར་སྤྱི་བཀའ་ནི། །སྒྲུབ་ཐབས་བརྒྱ་རྩ་བྱ་བའི་རྒྱུད། །མི་འཁྲུགས་པ་དང་ཚེ་དཔག་མེད། །ལྷ་དགུ་རྣམ་པར་རྒྱལ་མ་དང་། །སྒྲོལ་མ་དཀར་མོ་སྨེ་བ་བརྩེགས། །སེང་~189~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ལྡེང་ནགས་སྒྲོལ་ལོ་གྱོན་མ། །འོད་ཟེར་ཅན་མ་ཛམ་སེར་ནག །རྡོ་རྗེ་རྣམ་པར་འཇོམས་པ་དང་། །མི་གཡོ་བ་དང་
གཟུངས་གྲྭ་ལྔ། །སྒྲོལ་མ་དམར་མོ་གསེར་ཆོས་ཀྱི། །འཇམ་དཔལ་ནག་པོ་སེང་གེ་སྒྲ། །ཚེ་དཔག་མེད་པ་སྤྲུལ་སྐུ་དང་། །སྤྱོད་རྒྱུད་ཨཱ་ར་པ་ཙ་ན། །བླ་མེད་འབྱུང་པོ་འདུལ་བྱེད་དང་། །སྒྲོལ་མ་བཅུ་བདུན་སེང་གདོང་མ། ། རྗེ་བཙུན་རིག་བྱེད་དབང་མོ་དང་། །འདོད་པའི་རྒྱལ་པོ་ཚོགས་བདག་དཀར། །གུར་གྱི་མགོན་པོ་དཔའ་རྐྱང་སོགས། །ལྕགས་ཐང་པ་ལས་འདོད་རྒྱལ་དང་། །ཇོ་སྲས་ཞང་དགེར་པུ་ཏྲར་གསན། །འཁོན་སྟོན་སྒྱི་ཆུ་དགྲ་ལྷ་འབར། །གང་ལས་ཀྱེ་ཡི་རྡོ་རྗེ་ནི། །ཌོམ་བྷི་ལུགས་དང་དེའི་ཆོས་སྣ། །བཅོ་ལྔ་ཀྱེ་རྡོར་ནག་པོ་ལུགས། །དེ་ཡི་ཆོས་སྣ་བཅུ་བཞི་དང་། །ལམ་སྐོར་དགུ་ལས་པདྨ་དང་། །ནག་པོ་ཤཱནྟ་བྷ་དྲའི་སྐོར། །བཤད་རྒྱུད་སཾ་བྷུ་ཊ་དང་ནི༑ ༑ཐུན་མོང་མ་ཡིན་རྡོ་རྗེ་གུར། །གསེར་ཆོས་ཛམ་དམར་ལ་སོགས་གསན། །གྲུབ་མཆོག་ཞང་སྟོན་ཆོས་འབར་ལས། །ཀྱེ་ཡི་རྡོ་རྗེ་མན་ངག་ལུགས། །ཡོངས་རྫོགས་བསྟན་པའི་ཉམས་ལེན་མཆོག །གསུང་ངག་ཡིད་བཞིན་ནོར་བུ་དང་། །ཀྱེ་ཡི་རྡོ་རྗེ་མཚོ་སྐྱེས་ལུགས། །དེ་ཡི་ཆོས་སྣ་བཅུ་བཞི་དང་། །ལམ་སྐོར་དགུ་ལས་ནག་པོའི་སྐོར། །སྒོ་དྲུག་ཆོས་འབྲེལ་ལས་རྒྱལ་ཆེན། །ཨིནྡྲ་བྷུ་ཏི་པདྨ་དང་། །ཌོམ་བྷི་ཏོག་རྩེ་ཀླུ་སྒྲུབ་ཞབས། །ངག་དབང་གྲགས་པའི་སྐོར་དང་ནི། །རིག་བྱེད་མ་དང་གུར་གྱི་མགོན། །དཔའ་རྐྱང་གྲི་གུག་ལྷ་ལྔ་ཡི། །སིན་དཀྱིལ་སྙན་བརྒྱུད་དབང་སོགས་གསན། །
མལ་ལོ་བློ་གྲོས་གྲགས་པ་ལས། །དཔལ་ལྡན་ནཱ་རོ་ཏ་པ་ཡི། །ཐུགས་ཐིག་མཁའ་སྤྱོད་དབང་མོ་དང་། །
འཁོར་ལོ་སྡོམ་པ་ལོ་ནག་དྲིལ། །ཀུན་རིག་རྡོ་རྗེ་ཁྱུང་ཁྲ་དང་། །ཨ་ར་པ་ཙ་ལྷ་ལྔའི་དབང་། །བསྟན་སྲུང་རྒྱ་མཚོའི་དེད་དཔོན་ཆེ། །རྡོ་རྗེ་གུར་གྱི་མགོན་པོ་ཡི། །དབང་ཆེན་བཞི་དང་ལྷ་གསུམ་པ། །ལྷ་བརྒྱད་བཅུ་གཅིག་ལྷ་བཅུ་གཉིས། །ལྷ་དགུ་ཕྱི་ནང་གསང་བ་དང་། །རུ་མཚོན་ལ་སོགས་རྗེས་སུ་གནང་། །ཕྱི་ཁྲིད་ཕྱི་ནང་གསང་གསུམ་དང་། །ནང་ཁྲིད་གསང་ཁྲིད་ཐུན་མིན་སོགས། །ཕྱི་ནང་གསང་གསུམ་ཆེས་ཟབ་པའི། །གདམས་ངག་ཡོངས་སུ་རྫོགས་པ་དང་། །གསེར་ཆོས་ལྷ་ཆེན་ཚོགས་ཀྱི་བདག །དམར་ཆེན་སྐོར་སོགས་རྒྱ་ཆེར་གསན། ། གྲུབ་པའི་གཙུག་རྒྱན་ཁའུ་པ། །གསང་བ་འདུས་པ་འཕགས་པའི་ལུགས། །མི་བསྐྱོད་རྡོ་རྗེ་ཡེ་ཤེས་ཞབས། ། གྱིས་བཀྲལ་འཇམ་པའི་རྡོ་རྗེ་དང་། །རྗེ་བཙུན་སྒྲོལ་མ་ཡན་ལག་དྲུག །ལྡན་དང་དཔལ་མོ་གསེར་སྙིང་དང་། ། ནོར་རྒྱུན་དམར་མོ་ཏི་ནུ་མ། །ཞིང་སྐྱོང་ཡིད་བཞིན་ནོར་བུའི་སྐོར། །བསྙེན་དུས་བསྒྲུབ་དུས་ཐུན་ཐུན་མིན། ། གླང་གདོང་བརྩེགས་ཞལ་གསང་སྒྲུབ་དང་། །གདོང་བརྙན་དཀར་པོ་ཚེ་འཕེལ་ནི། །ཐུན་མོང་ཐུན་མིན་སེར་པོར་ནི། །ལྷ་ལྔ་དམར་པོ་སྔོན་པོ་དང་། །བྲམ་ཟེ་མངགས་གཏད་བཅས་རྗེས་གནང་། །སྲུང་འཁོར་འཆི་མེད་ཚེ་~190~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཁྲིད་དང་། །གསང་ཁྲིད་གདམས་ངག་སྐོར་ཡོངས་རྫོགས། །ལ་སོགས་ཆོས་བཀའ་རྒྱ་ཆེར་གསན། །
མདོར་ན་ཐུབ་གསུང་མདོ་དང་སྔགས། །རྒྱུད་སྡེ་རྒྱ་མཚོ་རྒྱུད་མན་ངག །ཡོངས་རྫོགས་མངའ་བདག་ས་
སྐྱ་པ། །བརྩེ་ཆེན་ཀུན་དགའ་སྙིང་པོ་ཞེས། །ཡོངས་རྫོགས་བསྟན་པའི་བདག་པོར་གྱུར། །གང་དེས་ཟབ་རྒྱས་
མདོ་སྔགས་ཀྱི། །ཆོས་ཀྱི་འཁོར་ལོ་རྒྱ་ཆེར་བསྐོར། །ཁྱད་པར་དགུང་ལོ་ལྔ་བཅུའི་མཚམས། །གསུང་ངག་ཡིད་བཞིན་ནོར་བུ་ཡིས། །གདམས་ངག་ཟབ་མོའི་བཀའ་རྒྱ་གྲོལ། །ཁམས་པ་བྱང་ཆུབ་སེམས་དཔའ་ནི། །ཨ་སེང་ཞེས་པས་ཞུས་པའི་ངོར། །གསུང་ངག་ལམ་འབྲས་ཐོག་མར་གསུང་། །དེ་ནས་གསུང་ངག་གདམས་པ་རྣམས། ། རིམ་པར་སྩལ་བའི་སློབ་མ་ནི། །མཆོག་ཐོབ་གསུམ་དང་བཟོད་པ་ཐོབ། །བདུན་དང་རྟོགས་པ་ལྡན་པ་ནི། ། བརྒྱད་ཅུ་གཞུང་བཤད་འཛིན་པ་ཡི། །ཐུགས་སྲས་བཅུ་གཅིག་རྡོ་རྗེ་ཡི། །ཚིག་རྐང་རྣམ་པར་འགྲེལ་མཛད་པའི། །ཐུགས་སྲས་བདུན་དང་ཕྱོགས་ཀྱི་ནི། །མཁས་གྲུབ་ཆེན་པོ་བཞི་ལ་སོགས། །གསུང་ངག་ལ་ནི་དེ་བཞིན་མཚོན། །མདོ་རྒྱུད་མན་ངག་འཛིན་པ་ཡི། །སློབ་ཚོགས་བསམ་གྱིས་མི་ཁྱབ་པ། །བྱོན་པའི་གཙོ་བོ་ཀུན་གྱི་མཆོག །
རྗེ་བཙུན་སྐུ་མཆེད་ཞེས་པ་ནི། །འཕགས་པའི་ཡུལ་གྱི་པཎྜི་ཏ། །མི་ཐུབ་ཟླ་བའི་རྣམ་པར་སྤྲུལ། །སློབ་
དཔོན་བསོད་ནམས་རྩེ་མོ་དང་། །སྐྱེ་བ་དུ་མར་འཇམ་པའི་དབྱངས། །ལྷག་པའི་ལྷར་གྱུར་སྐྱེ་བ་འདིར། ། འཇམ་དཔལ་མཚན་བརྗོད་ཐུགས་ལ་ནི། །རང་རྡོལ་བྱུང་སོགས་ཡོན་ཏན་མཆོག །རྒྱ་མཚོའི་མངའ་བདག་མདོ་སྔགས་ཀྱི། །གཏེར་མཛོད་རྗེ་བཙུན་རྡོ་རྗེ་འཆང་། །གྲགས་པ་རྒྱལ་མཚན་མཁྱེན་རབ་ཀྱི། །བདག་པོ་འཇམ་དཔལ་རྡོ་རྗེ་དང་། །གཉིས་མེད་གངས་ཅན་ལྗོངས་འདི་རུ། །བཅུ་ཕྲག་རིག་པའི་གནས་ཀུན་གྱི། །ཐུབ་བསྟན་ཡོངས་རྫོགས་གསལ་བྱེད་པའི། །ཐོག་མར་གྱུར་པའི་པཎྜི་ཏ། །ཀུན་དགའ་རྒྱལ་མཚན་ལུང་རྟོགས་ཀྱི། །ཡོན་ཏན་གཏེར་མཛོད་སྐུའི་ཆ་ཤས། །དེ་བཞིན་གཤེགས་པ་རིགས་ལྔ་ཡི། །དཀྱིལ་འཁོར་སྤྲུལ་དང་བསྡུ་མཛད་པས། །ས་སྟེང་འགྲོ་ཁམས་རྒྱ་མཚོ་རྣམས། །དད་པར་བྱས་ཏེ་མདོ་སྔགས་ཀྱི། །སྣང་བྱེད་འགྲོ་བའི་མགོན་པོ་ནི༑ ༑ཆོས་རྒྱལ་འཕགས་པ་རིན་པོ་ཆེ། །དཔལ་ལྡན་ས་སྐྱའི་རྗེ་བཙུན་ནི། །གོང་མ་ལྔ་ཞེས་ཡོངས་སུ་གྲགས། །
དེ་མཚུངས་མཚན་མཆོག་གསུམ་ལྡན་གྱི། །གདུང་བརྒྱུད་སྤྱི་ལ་དབང་བསྒྱུར་དང་། །བླ་བྲང་གོ་བཞིར་
གྲགས་པ་ལ། །རིམ་བྱོན་ཁྱད་པར་རིན་ཆེན་སྒང་། །དུས་མཆོད་བླ་བྲང་གདུང་བརྒྱུད་རྣམས། །བསྟན་འགྲོའི་དཔལ་དུ་བྱོན་པ་སྟེ། །དཔལ་ཡོན་འགྲན་བྲལ་ཤ་སྟག་དང་། །ཁྱད་པར་བླ་མ་བདག་ཉིད་ཆེ། །བཟང་པོ་དཔལ་དང་མཁས་བཙུན་ཆེ། །ནམ་མཁའ་ལེགས་པ་གཞི་ཐོག་པ། །བདག་ཆེན་ཀུན་དགའ་རིན་ཆེན་དང་། །དེ་སྲས་~191~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
བློ་གྲོས་རྒྱལ་མཚན་ཞབས། །དེ་བཞིན་བླ་བྲང་རིན་ཆེན་སྒང་། །ཆོས་རྗེ་བླ་མ་དམ་པ་ནི། །བསོད་ནམས་རྒྱལ་
མཚན་དེ་ཡི་དབོན། །བླ་ཆེན་ཀུན་དགའ་རྒྱལ་མཚན་དང་། །འཇམ་དབྱངས་ནམ་མཁའ་རྒྱལ་མཚན་ཞབས། ། རྒྱ་གར་ཤེས་རབ་རྒྱལ་མཚན་དང་། །བདག་ཆེན་བློ་གྲོས་རྒྱལ་མཚན་མཆོག །
ལྷ་ཁང་བླ་བྲང་གདུང་བརྒྱུད་ནི། །ཐེག་ཆེན་ཆོས་ཀྱི་རྒྱལ་པོ་དང་། །རྩེས་དོང་གདུང་བརྒྱུད་ཁྲི་ཆེན་ནི། །
ཀུན་དགའ་བསོད་ནམས་ལྷུན་གྲུབ་དང་། །དུས་མཆོད་གདུང་བརྒྱུད་ས་ལོ་ཙཱ། །འཇམ་དབྱངས་ཀུན་དགའ་བསོད་ནམས་དང་། །སྙིགས་དུས་བསྟན་པའི་ཉི་མ་ནི། །བདུད་ཀྱི་སྟོབས་འཕྲོག་ས་སྐྱ་པ། །སྔགས་འཆང་ཆོས་ཀྱི་རྒྱལ་པོ་ཆེ། །ངག་དབང་ཀུན་དགའ་རིན་ཆེན་ཞབས། །འཇམ་དབྱངས་བསོད་ནམས་དབང་པོ་དང་། ། སྔགས་འཆང་གྲགས་པ་བློ་གྲོས་མཚན། །ཐམས་ཅད་མཁྱེན་པ་ཨ་མེས་ཞབས། །ངག་དབང་ཀུན་དགའ་བསོད་ནམས་དང་། །འཇམ་དབྱངས་བསོད་ནམས་དབང་ཕྱུག་པ། །སྔགས་འཆང་ཀུན་དགའ་བཀྲ་ཤིས་དང་། ། ཡབ་རྗེ་རྡོ་རྗེ་འཆང་ཆེན་པོ། །ངག་དབང་བསོད་ནམས་རིན་ཆེན་ཞབས། །ཡོངས་རྫོགས་བསྟན་པའི་མངའ་བདག་མཆོག །དཔལ་ལྡན་ས་སྐྱ་པ་ཆེན་པོ། །ངག་དབང་ཀུན་དགའ་བློ་གྲོས་དང་། །དེ་སྲས་མཐུ་སྟོབས་མགོན་པོ་ནི། །འཇམ་མགོན་དབང་སྡུད་སྙིང་པོའི་ཞབས། །ཡོངས་རྫོགས་བསྟན་པའི་མངའ་བདག་མཆོག ། ལྷར་བཅས་འགྲོ་བ་ཡོངས་ཀྱི་སྐྱབས། །དྲིན་ཅན་རྩ་བའི་བླ་མ་ནི། །བཀའ་དྲིན་སུམ་ལྡན་ས་སྐྱ་པ། །ཁྲི་ཆེན་རྡོ་རྗེ་འཆང་ཆེན་པོ། །མངྒའི་མཚན་ཅན་མཐུ་སྟོབས་ཀྱི། །དབང་ཕྱུག་འཇམ་མགོན་རཏྣའི་མཚན། །མགོན་པོ་དངོས་གྲུབ་དཔལ་འབར་དང་། །འཇམ་མགོན་ཀུན་དགའ་རྒྱལ་མཚན་པ། །འཇམ་མགོན་ཡིད་བཞིན་ནོར་བུ་མཆོག །ངག་དབང་རྡོ་རྗེ་རིན་ཆེན་དང་། །འཇམ་མགོན་བཀྲ་ཤིས་རིན་ཆེན་ཞབས། །ད་ལྟ་བསྟན་འགྲོའི་དཔལ་མགོན་དུ། །འཚོ་བཞེས་བརྟན་དང་འབྱུང་འབྱུང་འགྱུར། །ཆུ་བོའི་རྒྱུན་བཞིན་ཆད་པ་མེད། །འབྱོན་དང་འབྱོན་འགྱུར་ས་སྐྱ་པའི། །གདུང་བརྒྱུད་རིམ་པར་འབྱོན་རྣམས་སོ། །
གང་གི་བསྟན་འཛིན་སྐྱེས་བུ་ནི། །ཨཱ་ནན་དམ་པ་ཚོགས་སྒོམ་པ། །ཀུན་དགའ་དཔལ་དང་གྲུབ་ཐོབ་པ། །
ཡོན་ཏན་དཔལ་དང་ཞང་སྟོན་ནི། །དཀོན་མཆོག་དཔལ་དང་ཉན་ཆེན་པ། །དགའ་ལྡན་པ་དང་གྲུབ་པའི་དབང་། །ན་བཟའ་བྲག་ཕུག་པ་ཆེན་པོ། །བསོད་ནམས་དཔལ་དང་ཆོས་ཀྱི་རྗེ། །དཔལ་ལྡན་ཚུལ་ཁྲིམས་ཤར་ཆེན་པ། །ཡེ་ཤེས་རྒྱལ་མཚན་གྲུབ་པའི་དབང་། །བུདྡྷ་ཤྲཱི་ལ་ལ་སོགས་སོ། །མདོ་ཕྱོགས་མཚན་ཉིད་ཐེག་པ་ལ། ། ས་སྐྱ་པཎ་ཆེན་བཀའ་དྲིན་གྱིས། །གང་གི་བརྒྱུད་འཛིན་འོ་ཡུག་པ། །རིག་པའི་སེང་གེ་ནས་བཟུང་སྟེ། །མཁས་པའི་དབང་པོ་གཡག་སྟོན་ནི། །སངས་རྒྱས་དཔལ་དང་རེ་མདའ་བ། །གཞོན་ནུ་བློ་གྲོས་རོང་སྟོན་དང་། ། ~192~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སངས་རྒྱས་འཕེལ་སོགས་མང་དུ་བྱོན། །ས་སྐྱའི་མཚན་ཉིད་གྲྭ་དྲུག་འཕེལ། །ཤཱཀ་མཆོག་པ་དང་ཀུན་མཁྱེན་
ནི༑ ༑སེང་གེའི་མཚན་ཅན་མདོ་སྔགས་ཀྱི། །བསྟན་པའི་བདག་པོ་སྡོམ་རིགས་སོགས། །ས་སྐྱའི་གྲུབ་མཐའི་སྲོག་བཟུང་ནས། །མུས་ཀོང་ཉང་གསུམ་ལ་སོགས་པའི། །སློབ་ཚོགས་འཕེལ་ནས་ཡངས་ཅན་པ། །དབང་ཕྱུག་དཔལ་བཟང་མཁས་པའི་དབང་། །ངག་དབང་ཆོས་གྲགས་ལ་སོགས་བྱོན། །
མདོ་སྔགས་སྤྱི་དང་ས་སྐྱ་པའི། །རྒྱུད་སྡེ་རྒྱ་མཚོའི་བསྟན་འཛིན་ནི། །ཡར་ཀླུང་ཀླུ་པའི་གདུང་བརྒྱུད་
ལས། །ཡར་སྒོམ་སེ་བོ་ཡོན་ཏན་ཁྲི། །སོགས་ནས་རྣལ་འབྱོར་དབང་ཕྱུག་ནི། །སེང་གེ་རྒྱལ་མཚན་དེ་ཡི་དབོན། །བསོད་ནམས་རྒྱལ་མཆོག་ལ་སོགས་བྱོན། །ད་ལྟ་བརྒྱུད་འཛིན་རྐང་ཚུགས་ཙམ། །མེད་ཀྱང་གོང་དཀར་ཚར་ལུགས་སོགས། །རྒྱུན་ཁྱབ་ཆོས་རྗེ་བླ་མ་ཡི། །ཐུགས་སྲས་གཟུངས་དཔལ་ཆོས་ཀྱི་རྗེ། །བཟང་པོ་རྒྱལ་མཚན་དཀོན་མཆོག་མཚན། །དགེ་རྒྱལ་ལ་སོགས་མུས་སྲེད་པ། །རྡོ་རྗེ་རྒྱལ་མཚན་སོགས་བྱོན་དང་། ། ཐེག་ཆེན་ཆོས་རྗེ་རྫོང་ཆུང་བ། །ཀུན་དགའ་རྒྱལ་མཚན་བྲག་ཐོག་པ། །སོགས་བརྒྱུད་གོང་དཀར་པ་ཆེན་པོ། ། ཀུན་མཁྱེན་རྡོ་རྗེ་གདན་པ་ནི། །ཀུན་དགའ་རྣམ་རྒྱལ་སློབ་བརྒྱུད་བཅས། །ད་ལྟའང་བརྒྱུད་འཛིན་དར་བཞིན་པ༑ ༑ས་སྐྱའི་བསྟན་འཛིན་རྫོང་པ་དང་། །
ངོར་པ་ཞེས་གྲགས་རྒྱལ་བ་ཡི། །ལུང་བསྟན་བརྙེས་པ་རྡོ་རྗེ་འཆང་། །ཀུན་དགའ་བཟང་པོའི་ཞལ་སྔ་
ནས། །གངས་རིའི་ལྗོངས་འདིར་མཁས་དང་གྲུབ། །ཀུན་གྱི་བླ་ན་མངོན་མཐོ་ཞིང་། །དཔལ་ལྡན་ས་སྐྱའི་བསྟན་འཛིན་གྱི། །ནང་ནས་མཆོག་ཏུ་གྱུར་པ་དེའི། །ཞལ་སློབ་ས་སྐྱའི་གདུང་བརྒྱུད་དང་། །ཐུགས་སྲས་སེམས་དཔའ་ཆེན་པོ་ནི། །དཀོན་མཆོག་རྒྱལ་མཚན་རྒྱལ་ཚབ་པ། །ཀུན་དགའ་དབང་ཕྱུག་ཡོངས་འཛིན་རྗེ། ། དཀོན་མཆོག་འཕེལ་དང་འཇམ་པའི་དབྱངས། །དཔལ་ལྡན་རྡོ་རྗེ་པཎྜི་ཏ། །གུ་གེ་གྲགས་པ་རྒྱལ་མཚན་དང་། ། མཁས་མཆོག་གུང་རུ་ཤེས་རབ་བཟང་། །དྭགས་པོ་བཀྲ་ཤིས་རྣམ་རྒྱལ་དང་། །རོང་སྟོན་ཆེན་པོ་གསེར་མདོག་པ། ། ཤཱཀྱ་མཆོག་ལྡན་བྱམས་ཆེན་པོའི། །རབ་འབྱམས་སངས་རྒྱས་འཕེལ་བ་དང་། །འཇམ་དབྱངས་ཀུན་དགའ་ཆོས་བཟང་པ། །པཎ་ཆེན་འབུམ་ཕྲག་གསུམ་པ་དང་། །སེམས་དཔའ་གཞོན་ནུ་རྒྱལ་མཆོག་པ། །གྲུབ་མཆོག་དཀོན་མཆོག་བློ་གྲོས་དང་། །ཀུན་མཁྱེན་བསོད་ནམས་སེང་གེའི་ཞབས། །ཞ་ལུ་མཁྱེན་རབ་ཆོས་རྗེ་དང་། ། གྲུབ་ཐོབ་ཐང་སྟོང་རྒྱལ་པོ་སོགས། །མཁས་དང་གྲུབ་པ་དུ་མ་དང་། །གདན་སར་ངོར་ཆེན་ཐམས་ཅད་མཁྱེན། ། འཇམ་དབྱངས་དཀོན་མཆོག་ལྷུན་གྲུབ་དང་། །འཇམ་མགོན་དཔལ་མཆོག་རྒྱལ་མཚན་དང་། །མཁས་གྲུབ་སངས་རྒྱས་ཕུན་ཚོགས་ཞབས། །མཁན་ཆེན་བཀྲ་ཤིས་ལྷུན་གྲུབ་དང་། །ཐར་རྩེ་རྡོ་རྗེ་འཆང་ཆེན་པོ། །བྱམས་~193~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
པ་ནམ་མཁའ་བསམ་གྲུབ་དང་། །རྩ་བའི་བླ་མ་རྡོ་རྗེ་འཆང་། །བྱམས་པ་ནམ་མཁའ་འཆི་མེད་ཞབས། །བདག་
ལ་སྡོམ་པ་གསུམ་གྱི་ནི། །བཀའ་དྲིན་མཆོག་སྩོལ་ཐམས་ཅད་མཁྱེན། །བྱམས་པ་ཀུན་དགའ་བསྟན་འཛིན་སོགས། །ངོར་ཆེན་བརྒྱུད་འཛིན་རིམ་པ་བཞིན། །ཇེ་འཕེལ་ཇེ་བཟང་དེང་སང་ཡང་། །དཔལ་ལྡན་ངོར་པའི་ཕྲིན་ལས་ནི། །དར་རྒྱས་མཁའ་ཁྱབ་བཞུགས་འདིའོ། །
༈ གངས་ལྗོངས་བསྟན་པའི་མངའ་བདག་མཆོག །དཔལ་ལྡན་ས་སྐྱ་པའི་གདུང་བརྒྱུད། །བུ་སློབ་གྲུབ་
པ་ངོར་རྫོང་གོང་། ཀུན་གྱི་ཞལ་ངོ་ནང་བརྒྱུད་དང་། །ཚིག་བརྒྱུད་སྙན་བརྒྱུད་ཟབ་དགུ་ཡི། །བདག་པོ་བདག་ཆེན་རྡོ་རྗེ་འཆང་། །ཕྱོགས་ལས་རྣམ་རྒྱལ་རྡོ་རིངས་པ། །མཁས་དང་གྲུབ་པའི་འཁོར་ལོ་སྒྱུར། །ཚར་ཆེན་ཆོས་ཀྱི་རྒྱལ་པོ་ཆེ། །བློ་གསལ་རྒྱ་མཚོའི་ཞལ་སྔ་ནས། །གོང་གི་ཐུགས་སྲས་འཇམ་དཔལ་དབྱངས། །མཁྱེན་བརྩེའི་དབང་ཕྱུག་ཐམས་ཅད་མཁྱེན། །ཀླུ་སྒྲུབ་རྒྱ་མཚོ་མཁན་ཆེན་པ། །གཞོན་ནུ་བློ་གྲོས་བོད་མཁར་བ། །དོན་གྲུབ་རྒྱལ་མཚན་ལྡིང་མ་བ། །བསླབ་གསུམ་རྒྱལ་མཚན་ཏ་ར་བ། །བསོད་ནམས་ཆོས་འཕེལ་རྡོ་རྗེ་འཆང་། །དབང་ཕྱུག་རབ་བརྟན་མཁས་པའི་དབང་། །ངག་དབང་ཆོས་གྲགས་བཀའ་འགྱུར་བ། །མགོན་པོ་བསོད་ནམས་མཆོག་ལྡན་དང་། །གོང་ས་རྡོ་རྗེ་འཆང་ལྔ་པ། །ཞ་ལུ་མཁན་ཆེན་རྒྱལ་རྩེ་བ། །ངག་དབང་བསོད་ནམས་རྒྱལ་མཚན་དང་། །ངག་དབང་རྣམ་རྒྱལ་ཀ་སྤེ་བ། །བསྟན་པ་རབ་རྒྱས་མཁྱེན་རབ་རྗེ། །བྱམས་པ་ངག་དབང་ལྷུན་གྲུབ་དང་། །མང་ཐོས་བསོད་ནམས་ཆོས་འཕེལ་ཞབས། །རྨོར་ཆེན་རྡོ་རྗེ་འཆང་ཆེན་པོ། །ངག་དབང་ཀུན་དགའ་ལྷུན་གྲུབ་དང་། །གྲུབ་དབང་སངས་རྒྱས་རྒྱ་མཚོའི་ཞབས། །བྲག་རྩ་རྡོ་རྗེ་འཆང་དང་ནི། །གནས་གསར་རྡོ་རྗེ་འཆང་ཆེན་སོགས། །དཔལ་ལྡན་ས་སྐྱའི་གདུང་གི་མཆོག །ངག་དབང་ཀུན་དགའ་བློ་གྲོས་དང་། ། རྩ་བའི་བླ་མ་རྡོ་རྗེ་འཆང་། །ལེགས་པའི་མཚན་ཅན་ལ་སོགས་ཏེ། །དཔལ་ལྡན་ས་སྐྱའི་སྙན་བརྒྱུད་ཀྱི། ། བདག་པོ་ཁའུ་བྲག་རྫོང་པ། །ཞེས་སམ་ཚར་ཆེན་བླ་མ་ཡིས། །རིང་ལུགས་ཞེས་གྲགས་རིས་བྲལ་གྱི། །མཁས་གྲུབ་ཀུན་གྱི་སྤྱི་བོར་བཀུར། །སྙན་བརྒྱུད་སློབ་བཤད་པ་ཞེས་པ། །ཡོངས་གྲགས་དར་ཞིང་རྒྱས་འདིའོ། །
གཙོ་བོའི་བརྒྱུད་འཛིན་དེ་ལྟར་དང་། །མདོར་ན་གངས་རིའི་ཁྲོད་འདི་ཡི། །རྣམ་དག་གྲུབ་མཐའ་ཕལ་
མོ་ཆེ། །རྩ་བ་དཔལ་ལྡན་ས་སྐྱ་པའི། །སློབ་བརྒྱུད་ཕྲིན་ལས་ལས་བྱུང་ངོ་། །མདོ་སྔགས་གདམས་པའི་རྣམ་གཞག་གི། །ས་བཅད་མདོར་བསྡུས་ཙམ་སྨོས་ན། །སངས་རྒྱས་བསྟན་པའི་རྩ་བ་ནི། །འདུལ་བ་སོ་སོར་ཐར་པ་ཡི། །རིང་ལུགས་རྣམ་དག་པཎྜི་ཏ། །ཤཱཀྱ་ཤྲཱིའི་སྡོམ་རྒྱུན་ལས། །ཉིས་བརྒྱ་ལྔ་བཅུའི་འདུལ་བའི་ཁྲིམས། ། གནང་བཀག་བསླབ་བྱ་རྣམ་དག་གི །རྒྱུན་བཟང་འཇམ་མགོན་བླ་མ་ནི། །ས་སྐྱ་པཎྜི་ཏ་ནས་བཟུང་། །ངོར་~194~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཆེན་རྡོ་རྗེ་འཆང་ཆེན་པོ། །ཀུན་དགའ་བཟང་པོ་སློབ་བརྒྱུད་བཅས། །ལ་སོགས་འདུལ་བསྟན་ཉི་མ་ཤར། །རྒྱ་
ཆེའི་ཕུང་ཁམས་སྐྱེ་མཆེད་ཀྱི། །རྣམ་གཞག་བྱེ་བྲག་སྨྲ་བ་དང་། །ཡོད་སྡེའི་རྣམ་གཞག་གསལ་སྟོན་པའི། །དམ་ཆོས་མངོན་པའི་གཞུང་ལུགས་དང་། །རྣལ་འབྱོར་སྤྱོད་གཞུང་རྒྱ་མཚོའི་དོན། །གསལ་བྱེད་ཐེག་ཆེན་བྱང་སེམས་ཀྱི། །ཉམས་ལེན་བྱམས་ཆོས་སྡེ་ལྔ་སོགས། །སེམས་བསྐྱེད་ཕྱིན་དྲུག་བསྡུ་དངོས་གཞི། །ཕ་རོལ་ཕྱིན་པའི་ལམ་ཆ་ཚང་། །ངན་སྨྲའི་རྒོལ་བ་ཚར་གཅོད་པའི། །ཚད་མ་རྣམ་འགྲེལ་ཀུན་བཏུས་སོགས། །ཚད་མའི་གཞུང་ལུགས་རྒྱ་མཚོ་ཡི། །སྙིང་པོ་ཚད་མ་རིག་པའི་གཏེར། །སྤྲོས་བྲལ་ལྟ་བ་རྣམ་དག་པ། །སྟོན་པ་ཟབ་མོ་དབུ་མའི་ལམ། །མདོ་སྔགས་ཡོངས་རྫོགས་ཉམས་ལེན་རྣམས། །སྙིང་པོར་དྲིལ་བའི་བསྟན་བཅོས་མཆོག ། སྡོམ་པ་གསུམ་གྱི་རབ་དབྱེ་བཅས། །ས་སྐྱའི་རྗེ་བཙུན་གོང་མ་ནི། །གྲགས་པའི་མཚན་ཅན་པཎྜི་ཏ། །ཁུ་དབོན་ནས་བཟུང་ཀུན་མཁྱེན་རྗེ། །ངག་དབང་ཆོས་གྲགས་ལ་སོགས་པའི། །མཁས་མཆོག་དུ་མས་བཞེད་པའི་རྒྱུན། ། དཔལ་ལྡན་ས་སྐྱའི་ལྷ་ཁང་ཆེའི། །ཆོས་གྲྭར་མདོ་ཕྱོགས་དར་ཞིང་རྒྱས། །ལུང་བསྟན་བརྙེས་པ་ཀླུ་སྒྲུབ་དང་། ། བྱམས་མགོན་ཐོགས་མེད་ལས་བརྒྱུད་དེ། །རྣམ་དག་སེམས་བསྐྱེད་ཆོ་ག་དང་། །བསླབ་བྱ་ལག་ལེན་འཁྲུལ་མེད་དར། །
སྙིང་པོ་རྡོ་རྗེ་ཐེག་པ་ལ། །འཆི་མེད་མགོན་པོ་བཅོམ་ལྡན་འདས། །ལ་སོགས་བྱ་བའི་རྒྱུད་དང་ནི། །
འཇམ་དཔལ་ཨ་ར་པ་ཙ་སོགས། །སྤྱོད་པའི་རྒྱུད་དང་རྣལ་འབྱོར་རྒྱུད། །ཀུན་རིག་རྣམ་པར་སྣང་མཛད་སོགས། ། བླ་མེད་སྐོར་ལ་ཕ་རྒྱུད་ནི། །གསང་བ་འདུས་པ་ལུགས་གསུམ་དང་། །འཇམ་དཔལ་ཁྲོས་པ་གཤིན་རྗེའི་གཤེད། །དམར་ནག་འཇིགས་གསུམ་ལ་སོགས་དང་། །མ་རྒྱུད་འཁོར་ལོ་སྡོམ་པ་ནི། །ལུ་ཧི་ནག་པོ་དྲིལ་བུ་གསུམ། །ན་རོ་མཁའ་སྤྱོད་ལ་སོགས་དང་། །གཉིས་སུ་མེད་རྒྱུད་ཀྱེ་རྡོ་རྗེ། །མན་ངག་ལུགས་དང་ནག་པོ་ལུགས། །མཚོ་སྐྱེས་ཌོམ་བྷི་རྣམ་བཞི་སོགས། །རྒྱུད་སྡེ་རྣམ་བཞིའི་ལྷག་པའི་ལྷ། །མདོར་ན་ཡི་དམ་ཆོས་སྐྱོང་སྐོར། །ཐུན་མོང་མཆོག་གི་དངོས་གྲུབ་ནི། །ཀུན་སྟེར་བསམ་གྱིས་མི་ཁྱབ་པ། །སྤྱི་བཀའ་ཟུར་བཀའ་ཐུན་མིན་གྱི༑ ༑སྨིན་བྱེད་དབང་དང་བྱིན་གྱིས་བརླབས། །རྗེས་གནང་གྲོལ་བར་བྱེད་པའི་ཁྲིད། །མདོ་རྒྱུད་རྒྱ་མཚོ་ཙམ་མངའ་ལས། །ཐུན་མོང་གདུལ་བྱ་འདུལ་བ་ཡི། །ལག་ལེན་རྒྱུད་དང་བླ་མ་ཡི། །མན་ངག་རྟེན་འབྲེལ་གནད་ལྡན་པས། །མཆོད་གཏོར་གར་འཆམས་དབྱངས་རོལ་མོ། །གཟུར་གནས་མཁས་ཀུན་དགའ་བ་བསྐྱེད། །འགྲོ་བའི་སྡིག་སྦྱང་ཐར་པའི་ལམ། །སྟོན་ལ་ངན་སོང་སྦྱོང་རྒྱུད་ཀྱི། །ཀུན་རིག་རྣམ་པར་སྣང་མཛད་ཆེ། །རྡོ་རྗེ་མི་འཁྲུགས་པ་སོགས་དང་། །འཆི་མེད་དངོས་གྲུབ་བསྒྲུབ་པ་ལ། །གསང་བདག་ལག་ན་རྡོ་རྗེ་ནི། །འཆི་བདག་~195~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
འཇོམས་པ་རྣམ་རྒྱལ་མ། །ཚེ་དཔག་མེད་དང་སྒྲོལ་དཀར་སོགས། །ནད་རིམས་ཀླུ་གདོན་འདུལ་བ་ལ། །ལོ་མ་
གྱོན་མ་འཇིག་རྟེན་གྱི། །དབང་ཕྱུག་སེང་གེ་སྒྲ་ཀླུ་དབང་། །སྨན་བླ་ཕྱག་ན་རྡོ་རྗེ་དང་། །མཁའ་ལྡིང་ཁྲ་ནག་ལ་སོགས་སོ། །གྲིབ་སེལ་ཁྲུས་ཆོག་སྨེ་བ་བརྩེགས། །རྡོ་རྗེ་རྣམ་འཇོམས་འཇམ་དཔལ་སོགས། །འབྱུང་པོ་གདོན་བགེགས་འདུལ་བ་ལ། །འབྱུང་འདུལ་རྟ་མགྲིན་མི་གཡོ་སྔོ། །སོགས་དང་ཤེས་རབ་བློ་འཕེལ་བ། །འཇམ་དཔལ་དཀར་སེར་སྨྲ་བའི་སེང་། །མི་གཡོ་དཀར་པོ་རྒྱལ་མཚན་སོགས། །རིགས་སྤེལ་སོ་སོར་འབྲང་མ་དང་། ། ཆོས་སྐྱོང་དུར་བདག་ངན་སྔགས་བརྒྱད། །བཟློག་དང་བསྲུང་ལ་སེང་གེའི་གདོང་། །གདུགས་དཀར་གཙུག་ཏོར་འབར་བ་དང་། །རྡོ་རྗེ་འཇིགས་བྱེད་གུར་ཞལ་སོགས། །བར་གཅོད་འཇིགས་སེལ་སེང་ལྡེང་སྒྲོལ། ། གཉན་སྒྲོལ་ཕྱག་འཚལ་ཉེར་གཅིག་སོགས། །ནོར་བསྒྲུབ་ཛཾ་ལྷ་ནོར་རྒྱུན་མ། །ཚོགས་བདག་དཀར་དམར་དབྱུག་གུ་ཆོས། །རྣམ་སྲས་སོགས་དང་དབང་སྡུད་ལ། །རིག་བྱེད་ཚོགས་བདག་འདོད་རྒྱལ་དང་། །དབང་གི་སྒྲོལ་མ་ལ་སོགས་པ། །མངོན་སྤྱོད་ལས་ལ་འཇིགས་བྱེད་དང་། །གུར་ཞལ་བཀའ་བསྟོད་བཅས་སོགས་སོ། ། མཆོག་གི་དངོས་གྲུབ་བསྒྲུབ་པ་ལ། །བདེ་ཀྱཻ་གསང་གསུམ་རྣལ་འབྱོར་མ། །གཤེད་དམར་འཇིགས་བྱེད་གུར་ཞལ་སོགས། དེ་ལས་ཁྱད་པར་གྱུར་པ་ནི། །གསེར་ཆོས་བཅུ་གསུམ་གྲགས་པ་སྟེ། །དམར་པོ་སྐོར་གསུམ་དམར་ཆུང་གསུམ། །དམར་མོ་སྐོར་གསུམ་ཛམ་ནག་དང་། །ཁྱུང་ཁྲ་སེང་གེ་སྒྲ་དང་ནི། །ཛམ་དམར་སྲོག་སྒྲུབ་དང་བཅས་གཙོ། །མཁའ་འགྲོ་སེང་གེའི་གདོང་ཅན་བཅས། །བཅོམ་ལྡན་འདས་ཀྱི་ཞལ་དང་འདྲའི། །ཆོ་ག་བརྒྱད་ལྡན་རྡུལ་ཚོན་དང་། །རྣམ་དག་རས་བྲིས་ལ་བརྟེན་ནས། །རྣམ་དག་ཆོ་གས་སྦྱོར་དངོས་རྗེས། །ཚང་བའི་ཆོ་ག་རྣམ་དག་གིས། །རིག་པའི་དབང་ལྔ་བརྟུལ་ཞུགས་དང་། །བུམ་གསང་ཤེར་དབང་བཞི་པ་ནི། ། མཐའ་བརྟེན་དང་བཅས་རྒྱུ་ལམ་གྱི། །དབང་བསྐུར་སྔགས་ཀྱི་གསུམ་ལྡན་གྱི། །རྡོ་རྗེ་འཛིན་པའི་མཆོག་ཏུ་གྲུབ། །དེ་བཞིན་རྒྱུད་དང་མན་ངག་གི །གནད་ལྡན་བྱིན་རླབས་བརྒྱུད་པ་ནི། །མ་ཉམས་བྱིན་རླབས་རྗེས་གནང་གི །རིམ་པས་སྨིན་པར་མཛད་པའོ། །
དེ་ནས་གྲོལ་བར་བྱེད་པའི་ལམ། །མཐའ་དྲུག་ཚུལ་བཞིའི་སྒོ་ནས་ནི། །མདོ་སྔགས་རྒྱུད་ཀྱི་རྡོ་རྗེ་ཡི། །
འདིར་ཚིགས་གསུམ་མི་གསལ་ སྟོན་བཤད་བཀའ་དང་། །དབང་དོན་རིམ་གཉིས་ལམ་ཟབ་མོའི། །བཀྲི་ཚུལ་བཤད་
པ་ཚིག་སྦྱོར་གྱི། །ཕྲེང་བས་ཚོགས་པར་བཤད་པ་ཡི། །བཤར་ཁྲིད་ འདིར་ཚིགས་ལྔ་མི་གསལ ། །མན་ངག་ཟབ་མོའི་
གནད་སྦས་དོན། །ཞིབ་བཀྲལ་སྟོན་པ་སློབ་བཤད་ཀྱི། །ཁྲིད་རིམ་གྲོལ་བར་བྱེད་པའི་ལམ། །དེ་ཡང་ཉམས་བཞེས་རྩ་བ་ནི། །གསུང་ངག་རིན་ཆེན་ནོར་བུ་མཆོག །ཡོངས་རྫོགས་བསྟན་པའི་ཉམས་ལེན་ཏེ། །སྔོན་འགྲོ་~196~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྣང་གསུམ་བཀའ་ཁྲིད་ལ། །མདོ་ཕྱོགས་ཉན་ཐོས་རང་རྒྱལ་དང་། །རྒྱལ་སྲས་བྱང་ཆུབ་སེམས་དཔའ་ལ། །
གྲུབ་མཐའ་བཞི་ཡི་ལྟ་སྒོམ་སྤྱོད། །དོན་གྱི་གནད་ཚང་ཕར་ཕྱིན་གྱི། །ཐེག་རྩེ་དབུ་མའི་ལྟ་བ་སྟོན། །དེ་ནས་དབང་གིས་སྨིན་བྱས་ཏེ། །བླ་མེད་རྡོ་རྗེ་ཐེག་པ་ཡི། །རྒྱུད་དོན་གཞི་ལམ་འབྲས་གསུམ་གྱི། །གནད་ཟབ་བཀྲོལ་བ་རིག་ཐོག་ཏུ། །བདར་ཤ་བཅད་པ་གཞི་དུས་ཀྱི། །རང་སེམས་དྭངས་མ་དྲི་བྲལ་གྱི། །བདེ་ཆེན་ལྷན་སྐྱེས་ཡེ་ཤེས་ཆེ། །ངོས་ཟིན་དེ་ཉིད་སྦྱོང་བྱེད་ཀྱི། །ལམ་གྱི་ངོ་བོར་གྱུར་པ་ཡི། །རིག་གདངས་ལྷ་རུ་ཤར་བ་ཡི། ། བསྐྱེད་རིམ་རྩ་ཐིག་རླུང་གསུམ་ལ། །བརྟེན་པའི་རླུང་དང་གཏུམ་མོ་དང་། །ཞུ་བདེ་སྤྲོས་བཅས་རྫོགས་རིམ་ཡིན། །དེ་དག་ངོ་བོ་གདངས་མ་འགགས། །ངོ་བོ་སྤྲོས་མཚན་མཐར་མཚན་གྱི། །འཛིན་བྲལ་སྤྲོས་མེད་རྫོགས་རིམ་སྟེ། །མདོར་ན་མ་འགག་གདངས་གསལ་ཆ། །འཁོར་བའི་ཐ་སྙད་ངོ་བོ་ནི། །སྤྲོས་བྲལ་མྱ་ངན་འདས་པ་སྟེ༑ ༑གཞི་ལམ་འབྲས་བུ་འཁོར་མྱང་འདས། །དབྱེར་མེད་བུམ་གསང་ཤེར་དབང་དང་། །བཞི་པའི་ལམ་དང་ལྟ་བ་དང་། །གྲུབ་མཐའ་དེ་ཡི་ཆ་རྐྱེན་དུ། །འཕོ་བ་འདའ་ཀ་མ་བཞི་དང་། །དེ་ཡི་ཚོད་འཛིན་རྨི་ལམ་དང་། །སྒྱུ་ལུས་དུག་ལྔའི་བདུད་རྩི་བསྟེན། །ལུས་སྦྱང་འཁྲུལ་འཁོར་གེགས་སེལ་དང་། །བོགས་འདོན་མན་ངག་ཟབ་ཁྱད་ཅན། །ཚེ་འདིར་གནས་སྐབས་མཐར་ཐུག་གི །གཏན་བདེ་རྫོགས་པའི་སངས་རྒྱས་མཆོག །རྡོ་རྗེ་འཆང་དབང་མངོན་དུ་གྱུར། །གང་ཟག་དབང་པོ་རབ་འབྲིང་ཐ། །མཐའ་དག་བཀྲི་ནུས་ལམ་ཆ་ཚང་། །རིས་བྲལ་གདམས་པ་ཀུན་གྱི་རྩེ། །ཡོངས་རྫོགས་བསྟན་པའི་ཉམས་ལེན་ནོ། །
དེ་མཚུངས་ནཱ་རོ་མཁའ་སྤྱོད་སོགས། །བསྐྱེད་རྫོགས་ཁྱེར་བདེ་ཆེས་ཟབ་ཞིང་། །མཆོག་སྒྲུབ་ཐུན་མོང་
ཞར་ལས་འབྱུང་། །འཇམ་མགོན་བླ་མ་ས་སྐྱ་པའི། །དབང་སྡུད་ལྷ་མཆོག་དམར་པོ་གསུམ། །འདོད་དགུའི་དཔལ་སྟེར་རིག་བྱེད་མ། །གཙོ་བོ་དབང་གི་ལས་ལ་བབས། །
ཚིགས་གཅིག་མི་གསལ་ ལུགས་མན་ངག་གནད་ལྡན་
མང་། །བསྐྱེད་རྫོགས་ཟབ་མོས་མཆོག་གི་ནི། །དངོས་གྲུབ་མྱུར་འབྱིན་ལྷ་ཆེན་པོ། །ཚོགས་ཀྱི་བདག་པོ་འདོད་པའི་རྒྱལ། །ལྷ་བསྒོམ་སྔགས་བཟླས་ལས་བཞི་ཡི། །ལས་ཚོགས་རབ་འབྱམས་ཟབ་གནད་ཀྱི། །དབང་སོགས་ཐུན་མོང་མཆོག་གི་ནི། །དངོས་གྲུབ་ལག་ཁེལ་ཉམས་མྱོང་ཅན། །རྭ་ཚར་ཐུན་མོང་མ་ཡིན་པའི། །རྡོ་རྗེ་འཇིགས་བྱེད་ལྷ་བཅུ་གསུམ། །འཇམ་དབྱངས་རྣམ་སྤྲུལ་རྭ་ཆེན་གྱི། །ཐུགས་བཅུད་སྙིང་པོ་ཚད་མས་གྲུབ། ། སྨིན་བྱེད་ལས་བཞིའི་འཁྲུལ་འཁོར་གྱི། །རིམ་པ་༼བློ་གཞན་པ་གསུམ་༽
མི་གསལ་ཀྱང་འདི་ལྟར་མིན་ནམ་སྙམ་ གྱི། །
མན་ངག་གནད་དྲིལ་རྭ་ཁྲིད་ནི། །མཁའ་འགྲོ་སྙན་བརྒྱུད་གྲུབ་གཉིས་སྟེར། །ཆོས་སྐྱོང་རྒྱལ་པོ་རྣམ་ཐོས་སྲས། ། བུ་ལུགས་གཙོར་གྱུར་ལྔ་ཕྲག་གསུམ། །གསར་རྙིང་གདམས་པ་ཞི་དྲག་གི །ལས་ཚོགས་སྲིད་གསུམ་དཔལ་~197~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
ཡོན་སྟེར། །
རྒྱལ་བའི་བསྟན་བསྲུང་ཀུན་གྱི་གཙོ། །རྡོ་རྗེ་གུར་གྱི་མགོན་པོ་ནི། །ག་ཡ་དྷ་ར་བ་རི་དང་། །ཁ་ཆེ་པཎ་
ཆེན་མལ་ལོ་བཞི། །བླ་མ་གྱི་ལྗང་མན་ངག་བཅས། །བཀའ་སྲོལ་རྣམ་ལྔ་ཤིང་མགོན་དང་། །རྡོ་མགོན་བྲིས་
མགོན་ཁྱད་པར་དུ། །སྟོན་མཆོག་ཤཱཀྱ་སེང་གེ་ཡི། །རབ་གནས་གུར་གྱི་མགོན་མངོན་སུམ། །བསེ་མགོན་ཡིད་བཞིན་ནོར་བུ་དང་། །དམ་ཅན་པུ་ཏྲ་དངོས་ཞུགས་ཀྱི། །ཁྲག་མཚོ་བཀྲ་ཤིས་འོད་འབར་སོགས། །དེ་བཞིན་བརྟན་བསྲུང་དབང་པོ་ནི། །ཁྱད་མྱུར་མཐུ་སྟོབས་དབང་ཕྱུག་ཆེ། །ཞིང་སྐྱོང་ཡིད་བཞིན་ནོར་བུ་མཆོག །གཉེན་ལོ་ཆེན་པོའི་ཐུགས་ཀྱི་བཅུད། །གྲུབ་མཆོག་དབང་པོ་ཁའུ་པ། །ལས་བརྒྱུད་གདམས་པའི་བཀའ་བབ་ཅིང་། ། ཞིང་སྐྱོང་དངོས་བཞུགས་གནས་མཆོག་ནི། །ཁའུ་བྲག་རྫོང་རྟེན་བརྟེན་པ། །ལ་སོགས་རྟེན་དང་གདམས་པ་ནི། ། གཉིས་ཀའི་བཀའ་བབ་བདག་པོར་གྱུར། །དེ་བཞིན་འདོད་ཁམས་དབང་ཕྱུག་མ། །ས་རྔོག་བཀའ་སྲོལ་ཟབ་དགུ་དང་། །གནོད་བྱིན་བེ་གདོང་ལྕམ་དྲལ་གྱི། །མན་ངག་བཀའ་གཏེར་ཟབ་མོའི་ཆོས། །མཐའ་ཡས་སྲུང་ཞིང་རྣལ་འབྱོར་པའི། །འདོད་དོན་སྒྲུབ་ལ་གཙོ་བོ་ནི། །མངོན་སྤྱོད་དབང་དང་ཞི་རྒྱས་ཀྱི། །རབ་འབྱམས་ལས་ཚོགས་སྤྲོས་བཅས་དང་། །སྤྲོས་མེད་བསྙེན་སྒྲུབ་ལས་ཀྱི་གཙོ། །རིམ་གཉིས་རྣལ་འབྱོར་ཉམས་ལེན་གྱི། ། རིམ་པར་བརྟེན་དང་འཁོར་ལོ་ནི། །མཆོད་གཏོར་ལས་སྦྱོར་ཟོར་སྦྱིན་སྲེག །དེ་དག་གེགས་སེལ་བོགས་འདོན་གྱི༑ ༑རིམ་པ་སྤྱི་ཡི་སྤྲོས་བཅས་དང་། །ནང་གི་རྣལ་འབྱོར་བསྐྱེད་རྫོགས་ཀྱི། །རིམ་པ་རྟེན་འབྲེལ་གནད་ལྡན་པའི། །སྤྲོས་བཅས་སྤྲོས་མེད་ཉམས་ལེན་གྱི། །རིམ་པས་བསྟན་དང་སྒྲུབ་པ་པོའི། །གནས་སྐབས་ལས་བཞིའི་འདོད་དགུ་འགྲུབ། །མཐར་ཐུག་གཏན་བདེ་རྣམ་གྲོལ་ལམ། །བདེ་བླག་འགྲུབ་ནུས་མཆོག་ཐུན་གྱི། །དངོས་གྲུབ་མྱུར་ཐོབ་ཉམས་མྱོང་ཅན།
༼འདིར་ཚིགས་རྐང་གཅིག་མི་གསལ།༽ །འཕགས་བོད་བྱང་སེམས་པཎྜི་ཏ། །གྲུབ་
ཐོབ་བརྒྱུད་པའི་བསྟན་བཅོས་དང་། །མན་ངག་གནད་ལྡན་འགྲན་ཟླ་བྲལ། །
དེ་ལྟར་དཔལ་ལྡན་ས་སྐྱ་པའི། །གདུང་བརྒྱུད་འབྱོན་དང་འབྱོན་གྱུར་པས། །བསྟན་འཛིན་གྲུབ་པ་ངོར་
རྫོང་དང་། །ཁྱད་པར་རྒྱུད་སྡེ་རྒྱ་མཚོའི་བདག །རྒྱལ་བས་རྒྱལ་བར་ལུང་བསྟན་པ། །ངོར་ཆེན་རྡོ་རྗེ་འཆང་ཆེན་པོ༑ ༑བརྒྱུད་པར་བཅས་དང་སྙན་བརྒྱུད་ཀྱི། །བདག་པོ་ཁའུ་བྲག་རྫོང་པ། །ཚར་ཆེན་ཆོས་ཀྱི་རྒྱལ་པོ་ནི། ། ཡབ་སྲས་བརྒྱུད་པར་བཅས་པ་གཙོ། །གངས་རིའི་ལྗོངས་འདིར་གསར་རྙིང་གི། །མཁས་པ་སྤྱི་དང་རྒྱལ་བའི་བསྟན། །ཡོངས་རྫོགས་མངའ་བདག་ས་གསུམ་གྱི། །འགྲོ་མགོན་རྒྱལ་དབང་རྡོ་རྗེ་འཆང་། །ཐམས་ཅད་མཁྱེན་གཟིགས་ལྔ་པ་ཡི། །བསྟོད་ཅིང་བསྔགས་པར་མཛད་པ་ལྟར། །སྙན་པ་དོན་ལྡན་འཇམ་པའི་དབྱངས། ། ~198~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དཔལ་ལྡན་ས་སྐྱ་པའི་རིང་ལུགས། །རིས་བྲལ་ཡོངས་ཀྱི་གཙུག་ན་མཐོ། །དེས་ན་སུ་ཞིག་མཁས་བཙུན་བཟང་། །
འདོད་ན་ས་སྐྱའི་བཀའ་སྲོལ་ཟུངས། །ཐུན་མོང་དངོས་སྒྲུབ་འབད་མེད་འགྲུབ། །གྲུབ་པའི་གཙུག་རྒྱན་མཆོག་གི་ས། །སངས་རྒྱས་རྡོ་རྗེ་འཆང་འདོད་ན། །ས་སྐྱའི་བཀའ་སྲོལ་གུས་པས་ལོངས། །དེ་ལྟར་རང་བཞིན་བརྗོད་པ་ཡི། །བདེན་པའི་ཚིག་གི་བོད་ཡུལ་གྱི། །གྲུབ་མཐའི་རྣམ་གཞག་མདོར་བསྡུས་ཙམ། །སྨྲས་འདིའི་བསྟན་འགྲོ་བདག་ཅག་གི། །འཕྲལ་ཡུན་གཏན་དུ་དགའ་དང་བདེའི། །ལེགས་ཚོགས་འཕེལ་བའི་རྒྱུར་གྱུར་ཅིག ། མདོ་དང་རྒྱུད་སྡེ་རྒྱ་མཚོ་ཡི། །མདོ་སྡོམ་གྲུབ་མཐའ་སྡོམ་གསུམ་དོན། །མདོ་སྔགས་ས་ལམ་རྣམ་གཞག་བཅས། ། མདོ་དོན་གོ་བདེར་དྲིལ་སྟེ་བཀོད། །ལེགས་བྱས་གཏན་གྱི་བདེ་བའི་རྒྱུ། །ལེགས་མཆོག་མདོ་སྔགས་ལམ་བཟང་དོན། །ལེགས་པར་འཁྲུལ་མེད་རྟོགས་ལ་རེའི། །ལེགས་དོན་གོ་བདེ་དོན་ཚང་འདི། །རང་གཞན་མདོ་སྔགས་ཆོས་ཚུལ་ལ། །རང་གཞན་གཏན་གྱི་བདེ་ཐོབ་ཕྱིར། །རང་གཞན་ཆོས་ཀྱི་དོན་མ་ནོར། །རང་གཞན་རྣམ་དག་ཆོས་སྤྱན་མཆོག །ལེགས་པར་ཐོབ་ནས་གཞུང་ལུགས་དོན། །ལེགས་རྟོགས་གཞུང་ལུགས་ཀུན་ལ་མཁས། །ལེགས་པའི་གཞུང་བཟང་འདིར་ཀུན་འཇུག །ལེགས་བཤད་གཞུང་ལུགས་བཤད་སྒྲུབ་དར། །དེ་ལྟར་འབྱུང་རུང་ལ་སོགས་དགེ །དེ་དག་མཐུ་ལས་རྒྱལ་བའི་བསྟན། །དེ་འཛིན་རབ་བྱུང་སྡེ་བས་འཕེལ། །དེ་བཞིན་མཁའ་མཉམ་སྣོད་བཅུད་ཀུན། །ཁྱད་པར་ས་ངོར་སྙན་བརྒྱུད་བསྟན། །དེ་འཛིན་ངུར་སྨྲིག་སྡེ་བཅས་འཕེལ། །རྩ་བའི་བླ་མ་འཇམ་དཔལ་དབྱངས། །བདག་ཆེན་ཡབ་སྲས་སྐུ་མཆེད་དང་། །མཁན་ཆེན་ཐམས་ཅན་མཁྱེན་ཆེན་པོ། །ཡོངས་འཛིན་སྨོན་ལམ་མཚན་ཅན་མཆོག །ཞབས་བརྟན་ཕྲིན་ལས་རྒྱས་པ་དང་། ། བདག་ཅག་བྱམས་སྐྱོང་འདོད་དགུ་སྩོལ། །བདག་ཅག་བརྩེས་སྐྱོང་ལྟོས་འཁོར་བཅས། །འགལ་རྐྱེན་ཕྱི་ནང་བར་ཆད་ཞི། །ལུགས་ཟུང་དཔལ་ཡོན་ཕུན་སུམ་ཚོགས། །རྟག་ཏུ་བདེ་དགར་སྤྱོད་པར་ཤོག །བདག་ཀྱང་སྐྱེ་དང་ཚེ་རབས་སུ། །མི་འདོད་སྲིད་པའི་འཆིང་ལས་གྲོལ། །རབ་བྱུང་རྡོ་རྗེ་འཛིན་མཆོག་གྲུབ། །མདོ་སྔགས་བཤད་སྒྲུབ་ལེགས་རྩེར་སོན། །འབྲེལ་ཚད་བྱང་ཆུབ་མཆོག་གི་སར། །འགོད་ནུས་ལུགས་ཟུང་བྱ་བ་ཀུན། ། ལེགས་ཤིང་བསྟན་འགྲོར་ཕན་ཐོགས་པའི། །མཐུ་ལྡན་རབ་བྱུང་མཆོག་ཐོབ་ཤོག །བཀྲ་ཤིས་དགེ་ལེགས་ཀུན་སྩོལ་མཆོག །མཆོག་གསུམ་བླ་མ་ཆོས་སྲུང་གི །མཆོག་ཐུན་དངོས་གྲུབ་བདེ་བླག་ཏུ། །ཐོབ་པའི་བཀྲ་ཤིས་དེང་འདིར་སྩོལ། །
ཅེས་གྲུབ་མཐའ་བཞི་དང་རྒྱུད་སྡེ་བཞི་ཡི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་
ལམ་འབྲས་གསུམ་གྱི་གནད་བསྡུས་ཞར་བྱུང་བོད་ཀྱི་གྲུབ་མཐའི་ལོ་རྒྱུས་བཅས་ལྷན་ཅིག་ཏུ་བཀོད་པ་མདོ་~199~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
སྔགས་ཆོས་ཚུལ་སྙིང་པོའི་གསལ་བྱེད་མ་རིག་མུན་པ་སེལ་བའི་དཔལ་ལྡན་འོད་ཟེར་བརྒྱ་པ་སྐལ་བཟང་བློ་ཡི་
པད་ཚལ་བཞད་པ་དོན་གཉིས་ལྷུན་གྱི་གྲུབ་པའི་ལམ་བཟང་ཞེས་བྱ་བ་འདི་རང་ཉིད་ཆུང་ངུའི་དུས་ནས་དཀོར་ཟན་གྱི་བག་ཆགས་ལྟ་བུའི་ཆོས་ཕྱོགས་ལ་ཐོས་བསམ་སྒོམ་སྒྲུབ་ལ་སྤྲོ་བ་ལྟ་བུ་ཞིག་ཡོད་ཅིང་། དེ་མུས་ལེགས་
ལམ་དུ་སོང་ན་དལ་འབྱོར་དོན་ཡོད་ཙམ་དང་རང་གཞན་ལ་ཕན་ཐོགས་ཕྲན་བུ་ཨེ་ཡོང་ཀྱང་། སྙིགས་དུས་ཀྱི་ནག་ཕྱོགས་ཁ་རྒྱལ་ཞིང་ཐམས་ཅད་ངན་འགྲོའི་ལམ་ལ་ཆས་པ་ཕལ་ཆེ་བའི་དུས་དབང་དང་། རང་ཉིད་འཁོར་བ་སྡུག་བསྔལ་གྱི་རྒྱ་མཚོར་སྲིད་པའི་འཆིང་བའི་ནང་དུ་ཆུད་པའི་རྒྱུ་དང་། ངན་འགྲོའི་ལམ་ལ་ཆས་པ་ཕལ་མོ་ཆེ་འགའ་ཞིག་གི་རང་གཞན་ཐར་པ་མཆོག་གི་ལམ་ལས་ལྡོག་ཅིང་དུཿཁར་སྦྱོར་བའམ།
ཇི་སྐད་དུ་འཇམ་མགོན་བླ་མས། བློ་ཆུང་ཞིག་གིས་ཕན་བཏགས་པས། །འགའ་ཞིག་གནོད་པ་ཆེན་
པོར་འགྱུར། །ཞེས་གསུངས་པའི་དོན་ལྟ་བུ་ཡིན་ནམ། ལུགས་ཟུང་གི་བསླབ་བྱ་ཇི་བཞིན་མ་ཡིན་པའི་སྒོ་གསུམ་སྡུག་བསྔལ་གྱི་འདམ་དུ་བྱིངས་ཀྱང་། ཆོས་བློ་མ་བོར་ཙམ་ཁུལ་གྱི་མདོ་སྔགས་ཟབ་མོའི་ལམ་ཕྱིན་ཅི་མ་ལོག་པ་ཞིག་ཤེས་ལ་རེ་བའི། ཀུན་མཁྱེན་འཇིགས་མེད་གླིང་པའི་མཛོད་འགྲེལ་ཤིང་རྟ་རྣམ་གཉིས་ཞིག་མཐོང་བ་དེ་ལ་ལྟ་རྟོགས་བྱེད་འདོད་ཀྱི་ཀུན་གཟིགས་དགེ་སྤྲུལ་རིན་པོ་ཆེར་ལམ་ཙམ་ཞུ་ཁུལ་བགྱིས་ཀྱང་རྣམ་གཡེངས་ཁག་གཟན་གྱིས་མཐར་མ་འཁྱོངས། བསྟན་པའི་མངའ་བདག་རྗེ་བཙུན་ས་སྐྱ་པ་གྲགས་པ་རྒྱལ་མཚན་དང་། ངོར་ཆེན་ཐམས་ཅད་མཁྱེན་པ་དཀོན་མཆོག་ལྷུན་གྲུབ་གྱིས་མངོན་རྟོགས་ལྗོན་ཤིང་རིན་པོ་ཆེ་དང་། གོང་མའི་དགོངས་རྒྱན་ཞིག་མཇལ་བ་ལྷག་པར་དེ་དོན་མདོ་སྔགས་ཀྱི་གཞི་ལམ་འབྲས་གསུམ་ཆ་ཚང་ཞིག་ལ་ཐོས་སྦྱང་དེ་ཡང་མཁན་ཆེན་རྡོ་རྗེ་འཆང་བྱམས་པ་ནམ་མཁའ་འཆི་མེད་མཆོག་དང་། འདྲེན་མཆོག་བླ་མ་ངག་དབང་རིན་ཆེན་ཟུང་ལ་བཀའ་འདྲི་ལམ་ཙམ་ཐོས་པ་ཙམ་ལས། གཞན་གསར་རྙིང་གི་བླ་མ་མཁས་ཚུལ་འཛིན་པ་འགའ་ལ་དྲི་གཏུགས་བྱས་ཁུལ་ཀྱང་སྦུག་ཐུམ་ཞིག་ལས་སོར་ཆོད་པ་མ་བྱུང་ཞིང་། ལར་ཡང་རང་སྐལ་བ་དམན་པས། འདི་ཕྱིའི་བདེ་ཐབས་དང་ཐར་པའི་ལམ་སྟོན་པ་ནི་དྲིན་ཆེན་བླ་མ་ཡར་ཀླུང་པ་རྡོ་རྗེ་འཆང་དེ་ཉིད་དང་། འདྲེན་མཆོག་ངག་དབང་རིན་ཆེན། ཐར་རྩེ་རྡོ་རྗེ་འཆང་ཁུ་དབོན་ཙམ་དུ་ཟད་ཅིང་། བྱང་ཆུབ་བསྒྲུབ་པ་ལ་འགལ་རྐྱེན་སྣ་ཚོགས་ཀྱི་ངང་དུ་འབྱམས་མུར་སྐྱབས་མཆོག་བསླུ་བ་མེད་པ་བླ་མ་མཆོག་གསུམ་ཆོས་སྐྱོང་སྲུང་མའི་ཐུགས་རྗེ་ལ་བརྟེན། རྒྱལ་བའི་བསྟན་པ་རིན་པོ་ཆེའི་སྒོར་ཞུགས་ཏེ་མཁན་ཆེན་ཐམས་ཅད་མཁྱེན་པ་ཆེན་པོར་རབ་ཏུ་བྱུང་ཞིང་བསྙེན་པར་རྫོགས། མཁན་ཆེན་ཐམས་ཅད་མཁྱེན་གཟིགས་མཆོག་གིས་མཁྱེན་བརྩེ་ནུས་པ་ཆེན་པོའི་ཉི་གཞོན་གསར་པའི་ཐིག་ཕྲེང་གིས་རྨོངས་པའི་མུན་པ་བསལ་ཞིང་~200~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལུགས་ཟུང་བློ་ཡི་ཅུང་ཟད་རྒྱས་པའི་སྐལ་བཟང་ཐོབ་པས་གསར་རྙིང་རིས་བྲལ་སྤྱི་དང་རྗེ་བཙུན་ས་སྐྱ་པའི་
མདོ་སྔགས་སྙན་བརྒྱུད་ཟབ་མོ་ལ་ཐོས་བསམ་བསྒོམ་པའི་མོས་པ་ལམ་བྱེད་ལ་རྩེ་གཅིག་ཏུ་གཞོལ་མུར་ས་ཁྱི་ས་ཕག་སྐོར་སྔོན་གྱི་ཐུགས་བསྐྱེད་སྨོན་ལམ་བཟང་པོས་རྗེས་སུ་བཟུང་བའི་སྨྲ་བའི་སེང་གེ་བྱམས་པ་སྨོན་ལམ་གྲགས་པའི་ཞབས་པད་ཉེ་བར་བསྟེན་ཏེ་གང་གི་ཞལ་སྒོ་ལས་གྲུབ་མཐའ་བཞི་དང་། འཇམ་མགོན་བླ་མ་ས་སྐྱ་པ་པཎྜི་ཏ་ཆེན་པོའི་བསྟན་བཅོས་སྡོམ་གསུམ་རབ་དབྱེ། ཀུན་མཁྱེན་བསོད་ནམས་སེང་གེའི་དེ་ཡི་ཁ་སྐོང་། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ཀྱི་དཀའ་འགྲེལ་ཟུང་གི་ལྗགས་ཁྲིད་ཞིབ་མོར་ཞུས་ཤིང་།
དེར་བརྟེན་སློབ་དཔོན་རིན་པོ་ཆེ་བསོད་ནམས་རྩེ་མོར། རྗེ་བཙུན་རིན་པོ་ཆེ་གྲགས་པ་རྒྱལ་མཚན་དང་། །
ས་སྐྱ་པཎྜི་ཏ། འཕགས་པ་རིན་པོ་ཆེ། སྟག་ཚང་ལོ་ཙཱ་བ་ཤེས་རབ་རིན་ཆེན། ཐམས་ཅད་མཁྱེན་པ་དཀོན་མཆོག་ལྷུན་གྲུབ། འཇམ་མགོན་མཁྱེན་བརྩེའི་དབང་ཕྱུག །དཔལ་མང་དུ་ཐོས་པ་ཐམས་ཅད་མཁྱེན་པ་ཀླུ་སྒྲུབ་རྒྱ་མཚོ་རྣམས་ཀྱི་གསུང་རབ་ལ་ཞིབ་མཇལ་ཞུས། གཞན་ཡང་འགོས་ལོ་གཞོན་ནུ་དཔལ་གྱི་དེབ་ཐེར། སྡེ་དགེ་ཞུ་དག་རིན་པོ་ཆེའི་དཀར་ཆག །གྲུབ་དབང་བླ་མ་སངས་རྒྱས་རྒྱ་མཚོའི་གསུང་རྩོམ་བཅས་རྣམས་ལ་ལེགས་པར་མཇལ་ཏེ་འཕགས་བོད་ཀྱི་ལྟ་གྲུབ་གཞི་ལམ་འབྲས་གསུམ་ཡོངས་རྫོགས་ཀྱི་བཤད་པ། གནད་དྲིལ་གོ་བདེའི་ཚུལ་དང་གསང་སྔགས་ཀྱི་རྒྱུད་སྡེ་ཕལ་ཆེར་མན་ངག་གསང་བའི་སྐོར་ཡིན་ཀྱང་གསང་བ་དམ་ཆེས་པའི་ཟལ་ལུས་སུ་མི་འགྱུར་བའི་ཕྱིར། ཞལ་གསལ་ཙམ་བཅས་རང་དང་དཔལ་ལྡན་ལྷུན་གྲུབ་སྟེང་གི་བླ་མ་དགེ་འདུན་པ་རྣམས་ཀྱི་མཚོན། རྗེ་བཙུན་ས་སྐྱ་པ་བསྟན་འཛིན་ངོར་པ་དང་། ཚར་པའི་བརྒྱུད་འཛིན་སོགས་ཀུན་གྱིས་རྟོགས་སླ་ཞིང་མདོ་སྔགས་ཟབ་མོའི་དོན་ལ་ཐོས་བསམ་གྱི་རྒྱུན་བཟང་པོ་འཕེལ་དུ་རེ་བའི་ལྷག་བསམ་རྣམ་པར་དག་པས་ཀུན་ནས་བསླངས་ཏེ་བཀའ་དྲིན་གཞལ་དུ་མེད་པ་ཡར་ཀླུང་རྡོ་རྗེ་འཆང་བྱམས་པ་ངག་དབང་ཀུ་ན་དགའ་ནམ་མཁའ་ལེགས་པ་ལྷུན་གྲུབ་བསྟན་པའི་རྒྱལ་མཚན་དཔལ་བཟང་པོ་པ་དང་། ཐར་རྩེ་རྡོ་
རྗེ་འཆང་བྱམས་པ་ནམ་མཁའ་འཆི་མེད། རྗེ་བཙུན་འཆི་མེད་བསྟན་པའི་ཉི་མ། དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བཀྲ་ཤིས་མཐུ་སྟོབས་བསྟན་འཛིན་དབང་པོ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་རིན་ཆེན་དཔའ་བོ་བདུད་ལས་རྣམ་རྒྱལ་དབང་གི་རྒྱལ་པོ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། ཡང་དཔལ་ས་སྐྱ་པ་ཆེན་པོ་འཇམ་དབྱངས་ངག་གི་དབང་ཕྱུག་མགོན་པོ་དངོས་གྲུབ་~201~གྲུབ་མཐའ་བཞི་དང་རྒྱུད་སྡེ་བཞི་རྣམ་གཞག་བསྟན་པའི་སྙིང་པོ་སྡོམ་པ་གསུམ་གྱི་དོན་གཞི་ལམ་འབྲས་གསུམ་གྱི་གནད་བསྡུས།
དཔལ་འབར་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། དཔལ་ས་སྐྱ་པ་ཆེན་པོ་ངག་དབང་ཀུན་དགའ་
རྒྱལ་མཚན་རིན་ཆེན་ཚུལ་ཁྲིམས་དབང་ཕྱུག་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། དཔལ་ས་སྐྱ་པ་ཆེན་པོ་ངག་དབང་རྡོ་རྗེ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། དཔལ་ས་སྐྱ་པ་ཆེན་པོ་ངག་དབང་ཀུན་དགའ་ཐེག་ཆེན་དབང་སྡུད་བཀྲ་ཤིས་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ༑ མཁན་ཆེན་ཐམས་ཅད་མཁྱེན་པ་བྱམས་པ་ཀུན་དགའ་བསྟན་འཛིན་གྱི་ཞལ་སྔ་ནས་གཙོས། གཞན་ཡང་ས་ངོར་ཞ་ལུ་དགེ་ལྡན། དྭགས་བརྒྱུད། རྡོར་སྨིན། རྫོགས་ཆེན། ཀཿཐོག་པ་སོགས་རིས་བྲལ་གྱི་འདྲེན་པ་ཁ་ཤས་དང་། དོན་གྱི་སླད་དུ་མཚན་ནས་སྨོས་ན། ཆོས་ཚུལ་གྱི་བཀའ་དྲིན་ཆེན་པོས་རྗེས་སུ་བཟུང་བ། རབ་འབྱམས་སྨྲ་བའི་སེང་གེ་བྱམས་པ་སྨོན་ལམ་གྲགས་པ་སོགས་ཀྱི་རྗེས་སུ་བཟུང་ཞིང་། གསར་རྙིང་ཆོས་ཚུལ་མདོ་སྔགས་སྤྱི་དང་རྗེ་བཙུན་ས་སྐྱ་པའི་སྙན་བརྒྱུད་ཟབ་དགུ་ལེགས་པར་ཐོབ་པ་གནས་གསར་རྡོ་རྗེ་འཆང་གི་བྱིན་རླབས་སྙིང་ལ་སྨིན་པའི་མདོ་སྨད་ས་སྐྱོང་སྡེ་དགེའི་རིགས་སྐྱེས་ཤཱཀྱའི་དགེ་སློང་ཚེ་ལ་དབང་བའི་རྡོ་རྗེའི་རིག་པ་འཛིན་པ་བྱམས་པ་ཀུན་དགའ་སངས་རྒྱས་བསྟན་པའི་རྒྱལ་མཚན་གྱིས་དགེ་བྱེད་ཀྱི་ལོ་ནག་པ་ཟླ་བའི་ཚེས་གཅིག་བཟང་པོར་ལུགས་བརྒྱའི་འདུན་ས་ཆེན་པོ་དཔལ་ལྡན་ལྷུན་གྲུབ་སྟེང་གི་ཆོས་གྲྭ་ཆེན་པོར་སྦྱར་བའི་དཔེ་ཁུངས་འཚོལ་བ་དང་། ཡི་གེའི་གྲོགས་དན་པ་ནི་རིག་གནས་གཞུང་ལུགས་ཟབ་མོ་ལ་སྤོབས་པ་དགེ་བ་ཕྲིན་ལས་རྒྱ་མཚོས་བགྱིས་པ་འདིས་ཀྱང་འབྲེལ་ཚད་ཐམས་ཅད་བྱང་ཆུབ་མཆོག་ལ་མྱུར་དུ་འགོད་པ་དང་། བདག་ཅག་བརྩེས་སྐྱོང་ལྟོས་འཁོར་བཅས་པ་རྣམས་ཀྱི་ལུགས་ཟུང་གི་ལེགས་ཚོགས་ཐམས་ཅད་འཕེལ་ཞིང་རྒྱས་ཏེ་འཕྲལ་ཡུན་བདེ་དགར་སྤྱོད་པ་དང་། རྒྱལ་བསྟན་རིན་པོ་ཆེ་གསར་རྙིང་རིས་སུ་མ་ཆད་པ་སྤྱི་དང་། རྗེ་བཙུན་ས་སྐྱ་པའི་སྙན་བརྒྱུད་ཀྱི་བསྟན་པ་རིན་པོ་ཆེ་མདོ་སྔགས་བཤད་སྒྲུབ་རབ་བྱུང་གི་སྡེ་བཅས་བྱམས་བསྟན་མ་ཤར་གྱི་བར་དུ་འཚོ་གཞེས་བརྟན་པར་གྱུར་ཅིག །ཛ་ཡནྟུ།།  །།~202~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
༄༅།  །སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་
རིན་ཆེན་སྤུངས་པ་ཞེས་བྱ་བ་བཞུགས་སོ། །
བྲག་དམར་པ་ཀུན་དགའ་ཚེ་འཕེལ།
དཀོན་མཆོག་རིན་པོ་ཆེ་རྣམ་པ་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། །དལ་འབྱོར་གྱི་རྟེན་ཁྱད་
པར་ཅན་འདི་ཐོབ་ཕྱིན་ཆད་དེ་ཉིད་དོན་ཡོད་པར་བྱེད་དགོས། དེ་ལ་དང་པོར་བསྟན་པ་ལ་རབ་ཏུ་བྱུང་། དགེ་
བའི་བཤེས་གཉེན་མཉེས་པར་བྱས། དེའི་དྲུང་དུ་ཉན་སེམས་སྒོམ་པ་གསུམ་ལ་འབད་དགོས་སོ། །དེའང་གསུང་རབ་རྣམ་དག་རྩོད་མེད་ལ་བྱེད་དགོས་ཏེ། ཆོས་རྗེ་ས་སྐྱ་པའི་གསུང་ནས། མདོར་ན་སངས་རྒྱས་ཀྱིས་གསུངས། སྡུད་པ་པོས་བསྡུས། གྲུབ་ཐོབ་རྣམས་ཀྱིས་བསྒོམས། པཎྜི་ཏས་བཤད། ལོ་ཙཱ་བས་བསྒྱུར། མཁས་པ་ལ་གྲགས་པ་ཞིག །སངས་རྒྱས་ཀྱི་བསྟན་པ་ཡིན་པས། ཉན་བཤད་སྒོམ་སྒྲུབ་བྱེད་དགོས་སོ། །ཞེས་གསུངས་པས་སོ། །
དེའང་ཐོས་བསམ་མཐར་ཕྱིན་ནས། སྒོམ་པ་ལ་གཞོལ་བ་དེའི་ཚེ། སྡེ་སྣོད་འཛིན་པ་རྣམས་ཀྱིས་ཉམས་
ལེན་བྱེད་ན། མན་ངག་ཕྲ་མོ་དང་། རགས་པ་དང་། ཕྱོགས་རེ་བ་ཙམ་ལ་ཆོག་ཤེས་མི་བྱེད་པར། སྔར་བསླབས་སྦྱངས་བྱས་པའི་སྡེ་སྣོད་གསུམ་རྒྱུད་སྡེ་དང་བཅས་པ་ཉམས་ལེན་དུ་འཁྱེར་ཤེས་དགོས། དེའང་སངས་རྒྱས་ཀྱིས་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གསུངས་པ་དེ་བསྡུ་ན་སྡེ་སྣོད་གསུམ་དང་རྒྱུད་སྡེ་བཞིར་འདུས། དེ་རྣམས་ཀྱི་བརྗོད་བྱའི་གཙོ་བོའང་སྡོམ་པ་གསུམ་དུ་འདུས། དེས་ན་ཕྱི་ནང་གསང་གསུམ་གྱི་ཉམས་ལེན་ཡང་སྡོམ་པ་གསུམ་དུ་འདུས་སོ། །
དེའང་ཆོས་རྗེ་ས་སྐྱ་པས་དོ་ཀ ོར་བའི་ཞུ་ལན་དང་། གླ ོ་བོ་ལོ་ཙཱ་བའི་སྤྲིང་ཡིག་དུ། སོ་སོར་ཐར་པ་འདུལ་
བ་དང་མཐུན་དགོས། བྱང་སེམས་སྡོམ་པ་མདོ་སྡེ་དང་མཐུན་དགོས། གསང་སྔགས་རྒྱུད་སྡེ་དང་མཐུན་དགོས་ཤེས་གསུངས་པས། འདིར་སོ་སོར་ཐར་བ་འདུལ་བ་བཞིན་ཉམས་སུ་ལེན་པ་ན། སྦྱོར་དངོས་རྗེས་གསུམ་ལས། སྦྱོར་བ་ནི། སོ་ཐར་མཁན་བརྒྱུད་སྟོན་པ་འཁོར་བཅས་དཀོན་མཆོག་གསུམ་དང་བཅས་པ་ལ་ལུས་ཀྱིས་ཕྱག་འཚལ། ངག་གིས་གསོལ་བ་འདེབས། ཡིད་ཀྱིས་སྐྱབས་སུ་འགྲོ་བའི་སྒོ་ནས་ཡན་ལག་བདུན་པ་བློ་དང་~203~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
འདྲེ་ངེས་པ་བྱ། དངོས་གཞི་ནི། སྔོན་གྱི་སྟོན་པ་འཁོར་བཅས་ཀྱིས་བསྟན་པ་ལ་རབ་ཏུ་བྱུང་ཞིང་བསྙེན་པར་
རྫོགས། སོ་སོར་ཐར་པའི་བསླབ་པ་ལ་ནན་ཏན་དུ་མཛད་པ་ལྟར། རང་ཉིད་ཀྱིས་ཀྱང་དེ་ལྟར་བྱེད་པའི་འཕེན་པ་དང་། དེ་བཞིན་དམ་བཅས་ཤིང་། སྔར་མཁན་སློབ་ཀྱི་སྤྱན་སྔར་ཇི་ལྟར་ཁས་བླངས་པའི་སོ་སོར་ཐར་པའི་བསླབ་པ་རྣམས་ལ་རྒྱུན་དུ་དྲན་ཤེས་བག་ཡོད་བསྟེན། དེའང་ཞག་གཅིག་ལ་ཐུན་དྲུག་ཏུ་བྱས་པའི་ཐུན་རེ་རེའི་ནང་དུ་གཞི་བསྡུས་ཀྱི་བསླབ་བྱ་རགས་པ་རྣམས་དང་། རྣམ་འབྱེད་ནས་འབྱུང་བའི་ལྟུང་བ་རྣམས་ཡིད་ལ་དྲན་པའི་སྒོ་ནས། ལྟུང་བ་སྤྱི་དང་ཁྱད་པར་འབྱུང་ཉེ་བ་རྣམས་ཀྱིས་རང་རྒྱུད་ལ་གོས་མ་གོས་བལྟ། མ་གོས་ན་དགའ་བ་བསྒོམ་ཞིང་། གོས་ན་བཤགས་པར་འོས་པ་རྣམས་བཤགས། བསྡམ་པར་འོས་པ་རྣམས་བསྡམས། བྱིན་གྱིས་བརླབ་པར་འོས་པ་རྣམས་བྱིན་གྱིས་བརླབས་ཏེ། བཤགས་ཚད་དུས་ལས་མ་འདས་པ། ཕྱིན་ཆད་མི་འབྱུང་བའི་སྡོམ་སེམས་དྲག་པོ་ཐུན་རེ་རེའི་ནང་དུ་རང་རྒྱུད་དག་པར་བྱ། དེ་ནས་ཕན་བདེའི་འབྱུང་གནས་བསྟན་པ་རིན་པོ་ཆེ་དང་། དེ་དགེ་འདུན་ཚུལ་ལྡན་ལ་རག་ལས་པ་དང་། བསྟན་པའི་རྩ་བ་འདུལ་བ་ཡིན་པ་སོགས་དང་། བསླབ་པའི་གནས་རྣམས་ལ་སྔོན་གྱི་དྲང་སྲོང་རྒན་པོ་རྣམས་ཀྱིས་བསླབས་པ་དེ་བཞིན་དུ། རང་ཉིད་ཀྱང་དེའི་རྗེས་སུ་འཇུག་ཅིང་དེ་བཞིན་སློབ་པར་བྱེད་དོ། །རྗེས་ནི། སྔོན་གྱི་རབ་བྱུང་ཀུན་གྱིས་འདི་ཉིད་ཉམས་སུ་བླངས་པ་དང་། འདིའི་ཉམས་ལེན་གྱི་གཙོ་བོ་ངོས་བཟུང་། སྐལ་ལྡན་འདིས་གྲོལ་བ། རང་ཉིད་སློབ་དཔོན་ཡོན་ཏན་འོད་ལྟ་བུ་དང་། ཀུན་གྱི་མཆོད་པའི་རྟེན་དང་། ཐར་འདོད་ཚུལ་འདིར་འཇུག་ཅིང་། སྐྱེ་བོ་གཞན་ཡང་འདིར་འཇུག་པ། སོ་སོར་ཐར་པའི་ཚུལ་ཁྲིམས་ལ་མཁྱེན་ལྡན་དཔང་དུ་བཞག་སྟེ་སྤང་བླང་འཁྲུལ་མེད་ཀྱིས་འདུལ་བའི་བསླབ་ཁྲིམས་རྣམ་པར་དག་པ་དང་། རང་གིས་བཤད་སྒྲུབ་ཀྱི་སྒོ་ནས་འདུལ་བའི་བསྟན་པ་སྤེལ་བར་བསམ་པས་སྨོན་ཞིང་སྦྱོར་བས་དོན་ལ་སྦྱོར་བ་དང་། བླ་མ་དམ་པའི་བཀའ་དྲིན་རྗེས་སུ་དྲན་པའོ། །
དེའང་འདི་རྣམས་ཀྱིས་རྣམ་གཞག་དེའི་དགོངས་འགྲེལ་དང་བཅས་པའི་དགོངས་པ་ཇི་ལྟ་བ་བཞིན་དུ་
ཁོང་དུ་ཆུད་པར་བྱས་ཏེ། སྐབས་འདིར་དེ་དག་གི་བརྗོད་དོན་མདོར་བསྡུས་ཏེ་སྨོན་ལམ་དུ་འདེབས་ཤིང་། དུས་དེར་བརྗོད་བྱ་རྒྱ་ཆེན་པོ་རྣམས་ཡིད་ལ་བསམས་ཤིང་། བརྣག་པ་བསྐྱེད་དེ་ཉམས་སུ་བླངས། གཉིས་པ་བྱང་སེམས་ཀྱི་སྡོམ་པ་མདོ་སྡེ་བཞིན་ཉམས་སུ་ལེན་པ་ནི། སྔ་མས་དཔགས་ཏེ་ཤེས་པར་བྱའོ། །དེའི་ཆ་ལག་ཏུ་བྱམས་འཇམ་དབྱངས་ལ་གསོལ་བ་འདེབས།  དེ་ཡང་སྦྱོར་བའི་དུས་སུ་བློ་ཆོས་སུ་འགྲོ་བ་སོགས་དང་། དངོས་གཞིའི་དུས་སུ། སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་ལ་སྒྲུབ་པ་སྙིང་པོར་བྱེད་པ་དང་། རྗེས་~204~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱི་དུས་སུ་ཞིང་ཁམས་དག་པར་སྐྱེ་བ་འཛིན་ནུས་པ་ལ་སོགས་པར་གསོལ་བ་འདེབས་སོ། །
གསུམ་པ་སྔགས་སྡོམ་རྒྱུད་སྡེ་དང་མཐུན་པར་ཉམས་སུ་ལེན་པ་ལ། རྒྱུད་སྡེ་བཞི་ལས། རྣལ་འབྱོར་བླ་
མེད་ལ། ཕ་རྒྱུད་གསང་བ་འདུས་པ། མ་རྒྱུད་འཁོར་ལོ་བདེ་མཆོག །ཟབ་པ་གཉིས་མེད་དགྱེས་པ་རྡོ་རྗེ། རྒྱ་ཆེ་
བ་གཉིས་མེད་དུས་ཀྱི་འཁོར་ལོའོ། །
གསང་བ་འདུས་པ་ལ། འཕགས་ལུགས་དང་ཡེ་ཤེས་ཞབས་ལུགས་གཉིས་ལས། འཕགས་ལུགས་ལ་
སྦྱོར་དངོས་རྗེས་གསུམ་གྱི་སྦྱོར་རྗེས་རྟོགས་པར་སླ། དངོས་གཞི་རིམ་པ་གཉིས་ཀྱི་སྐྱེད་རིམ་རྣལ་འབྱོར་དྲུག །     རྫོགས་རིམ་རིམ་པ་ལྔའོ། །ཡེ་ཤེས་ཞབས་ལུགས་ལ་སྦྱོར་དངོས་རྗེས་གསུམ་གྱི་སྦྱོར་རྗེས་རྟོགས་པར་སླ། དངོས་གཞི་རིམ་པ་གཉིས་ཀྱི་སྐྱེད་རིམ་སྙེན་སྒྲུབ་བཞི་དང་། ཏིང་ངེ་འཛིན་རྣམ་པ་གསུམ། རྫོགས་རིམ་སྤྱིར་རྣལ་འབྱོར་གསུམ་དང་། ཁྱད་པར་ཟབ་གསལ་གཉིས་སུ་མེད་པའི་ཡེ་ཤེས་སོ། །མ་རྒྱུད་འཁོར་ལོ་བདེ་མཆོག་ལ༑ སྤྱིར་ལོ་ནག་དྲིལ་གསུམ་དང་། ཁྱད་པར་རྩ་དབུ་མའི་ཉམས་ལེན་ནོ། །ལི་ཡི་པ་ལ་བསྐྱེད་རིམ་རྣལ་འབྱོར་བཞི། རྫོགས་རིམ་རྡོར་སེམས་བསྡུ་བ་སོགས་སོ། །ནག་པོ་པ་ལ་བསྐྱེད་རིམ་བསྙེན་སྒྲུབ་བཞི། རྫོགས་རིམ་ཐུན་མོང་བ་རིམ་པ་བཞི། ཐུན་མོང་མ་ཡིན་དཔྱིད་ཀྱི་ཐིག་ལེའོ། །དྲིལ་བུ་པ་ལ་བསྐྱེད་རིམ་བཅོས་མིན་ལྷུན་གྲུབ་ཀྱི་རྟེན་དང་བརྟེན་པ་ལུས་དཀྱིལ། རྫོགས་རིམ་རིམ་པ་ལྔའོ། །དེ་གསུམ་ལའང་། སྦྱོར་དངོས་རྗེས་གསུམ་ལས། སྦྱོར་རྗེས་རྟོགས་པར་སླ་ཞིང་། དངོས་གཞི་ལ་གོང་དུ་བཤད་པ་ལྟར་རིམ་པ་གཉིས་སུ་ཕྱེ་བ་ཡིན་ནོ། །
རྩ་དབུ་མའི་ཉམས་ལེན་ལ་སྦྱོར་དངོས་རྗེས་གསུམ་གྱི་སྦྱོར་རྗེས་རྟོགས་པར་སླ། དངོས་གཞི་རིམ་པ་
གཉིས་ཀྱི་བསྐྱེད་རིམ་བདེ་མཆོག་འཁོར་ལོའི་དཀྱིལ་འཁོར། རྫོགས་རིམ་རྩ་དབུ་མ་བ་འབྱེད་པ་ཙཎྜ་ལིའི་རྣལ་འབྱོར་རོ། །དགྱེས་པ་རྡོ་རྗེ་ལ་སྦྱོར་དངོས་རྗེས་གསུམ་གྱི་སྦྱོར་རྗེས་རྟོགས་པར་སླ། དངོས་གཞི་ལ། ཀུན་གཞི་རྒྱུ་རྒྱུད་ལ་འཁོར་འདས་དབྱེར་མེད་ཀྱི་ལྟ་བ་སྒོམ་པ། ལུས་ཐབས་རྒྱུད་ལ་དབང་བཞིའི་ལམ་སྒོམ་པ་གཉིས་ལས། གཉིས་པ་ལ་བསྐྱེད་རྫོགས་གཉིས། རྫོགས་རིམ་ལ་རང་བྱིན་རླབས། དཀྱིལ་འཁོར་འཁོར་ལོ། རྡོ་རྗེ་རྦ་རླབས་སོ། །དུས་ཀྱི་འཁོར་ལོ་ལ་སྦྱོར་དངོས་རྗེས་གསུམ་གྱིས་སྦྱོར་རྗེས་རྟོགས་སླ། དངོས་གཞི་རིམ་པ་གཉིས་ཀྱི་བསྐྱེད་རིམ་སྙེན་སྒྲུབ་བཞི། རྫོགས་རིམ་སྦྱོར་བ་ཡན་ལག་དྲུག་པའོ། །འདི་རྣམས་ཀྱི་བསྐྱེད་རྫོགས་ཀྱི་རྣམ་གཞག་རྒྱ་ཆེན་པོ། རྒྱུད་སྡེ་དེ་དག་སོ་སོ་དང་། དེའི་དགོངས་འགྲེལ་དང་བཅས་པའི་དགོངས་པ་ཇི་ལྟ་བ་བཞིན་ཁོང་དུ་ཆུད་པར་བྱས་ཏེ། སྐབས་འདིར་བརྗོད་དོན་མདོར་བསྡུས་ཏེ་སྨོན་ལམ་དུ་འདེབས་ཤིང་། དུས་དེར་བརྗོད་བྱ་རྒྱ་ཆེན་པོ་རྣམས་ཀྱང་ཡིད་ལ་བསམས་ཤིང་། བརྣག་པ་བསྐྱེད་དེ་ཉམས་སུ་བླང་བར་བྱའོ། །རྒྱུད་སྡེ་~205~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཆེན་པོ་འདི་རྣམས་རྒྱ་བོད་ཐམས་ཅད་ན་རྩོད་པ་དང་བྲལ་ཞིང་། ནཱ་རོ་ནི་གུ་ཆོས་དྲུག་སོགས་རྫོགས་རིམ་རྣམ་
དག་ཕལ་ཆེར་འདི་རྣམས་ལ་བརྟེན་ཞིང་། རྒྱ་བོད་ཀྱི་གྲུབ་ཆེན་ཕལ་མོ་ཆེའང་རྒྱུད་སྡེ་འདི་རྣམས་ནས་བཤད་པའི་བསྐྱེད་རྫོགས་ཀྱི་ལམ་བསྒོམས་པ་ལས་གྲུབ་པ་བརྙེས་པར་སྣང་ངོ་། །
དེས་ན་སྡོམ་པ་གསུམ་ཟུང་དུ་འབྲེལ་བའི་ཉམས་ལེན་ཟབ་ཅིང་རྒྱ་ཆེ་བ་འདི་ནི། མདོ་རྒྱུད་དགོངས་
འགྲེལ་དང་བཅས་པ་ལས་གསུངས་ཤིང་། སྤྱིར་ཤིང་རྟ་ཆེན་པོ་རྣམས་ཀྱི་དགོངས་པ་དང་། ཁྱད་པར་རྗེ་བཙུན་འཇམ་པའི་དབྱངས་ཀྱི་རྣམ་སྤྲུལ་ཆོས་ཀྱི་རྗེ་དཔལ་ལྡན་ས་སྐྱ་པཎྜི་ཏ་ཆེན་པོའི་དགོངས་བཞེད་མཐར་ཐུག་པ་ཡིན་པར་གདོན་མི་ཟའོ། །འདི་ལྟ་བུའི་ཉམས་ལེན་གྱི་གནད་ལ་ཚིག་ཙམ་དུ་མ་སོང་བའི་དཔྱིས་ཕྱིན་པའི་གོ་བ་བརྙེད་ན། སྡེ་སྣོད་གསུམ་རྒྱུད་སྡེ་བཞི་དང་བཅས་པ་གང་ཟག་གཅིག་གིས་སངས་རྒྱས་པའི་ལམ་དུ་འཁྱེར་ནུས་ཤིང་། གཞུང་ལུགས་ཆེན་པོ་རྣམས་གདམ་ངག་དུ་འཆར། སྣང་སྲིད་ཐམས་ཅད་ཉམས་ལེན་གྱི་གྲོགས་སུ་འགྱུར་བས། དེང་ཕྱིན་ཆད་ཉམས་ལེན་གྱི་གནད་ལ་ཕྱོགས་ཐམས་ཅད་ལས་རྣམ་པར་རྒྱལ་བའི་གདེང་ཐོབ་བ ོ། །
འདི་ལྟ་བུའི་ཉམས་ལེན་གྱི་གནད་ལ་ངེས་པ་གཏིང་ནས་རྙེད་ན། མན་ངག་ཕྲ་མོ་དང་། རགས་པ་དང་
ཕྱོགས་རེ་བ་ལ་ཆོག་ཤེས་མི་སྐྱེ། ཟབ་ཟབ་མོ་ལ་འགྲམ་ཆུ་མི་ལྡང་། མི་ཚེ་ཆོས་སྒུམ་སྒྲུག་པའི་ཚོལ་འགྲོས་མི་འཁྱེར། གདམས་ངག་ལ་ནང་བྱན་ཆུད། ཅིག་ཀྱང་ཕེར། གཞན་འཁྲིད་པའི་ཐབས་ལ་མཁས། སྔགས་གཞུང་ཆེན་པོ་རྣམས་ལ་ཐོས་བསམ་བྱས་པ་དོན་ཅན་དུ་གོ །རང་གིས་ཉམས་ལེན་ནུས་ན་སངས་རྒྱས་སྟོང་བྱོན་ཡང་འདི་ལས་ལྷག་པའི་གདམས་པ་སྟོན་རྒྱུ་མེད་སྙམ་པ་དང་། བདུད་དཔུང་བྱེ་བས་དེ་ལས་གཞན་དུ་དཀྲི་བར་མི་ནུས་པའི་ཐག་ཆོད་དང་བློ་བདེ་ཆེན་པོ་ནང་ནས་བརྙེད་པར་འགྱུར་རོ། །བློ་ཆུང་ཐོས་མེད་གཞན་དག་འདི་ལྟ་བུའི་ཉམས་ལེན་གྱི་གནད་གོ་བར་གང་བཤད་ཁུང་མེད་ཀྱི་མན་ངག་ཟབ་ཟབ་མོ་ཕྲ་མོ་དང་། ཕྱོགས་རེ་བ་ཁ་ཆད་སྣ་རལ་ལྟ་བུ་སོགས་ལ་མིང་གསེར་ཆོས་སུ་བཏགས་ནས། ཚབ་ཚུབ་དང་ཤབ་ཤིབ་ཀྱིས་བླུན་པོའི་མགོ་སྐོར་བ་ལ་སྙིང་པོ་ཅུང་ཟད་ཀྱང་ཡོད་པར་མ་གོ། འདི་ལྟ་བུ་ལ་དགོངས་ནས། ཆོས་རྗེ་ས་སྐྱ་པས་དེང་སང་བོད་འདི་ན་སྡེ་སྣོད་གསུམ་དང་མི་མཐུན། རྒྱུད་སྡེ་བཞི་དང་འགལ་བའི་ཆོས་ངོ་མཚར་ཅན་དུ་བྱེད་པ་མང་པོ་འདུག་སྟེ། ངས་ཅི་ཡིན་ངོ་མི་ཤེས་ཞེས་དང་། སྤྱིར་འདུལ་བ་སྤྱིའི་དམ་ཚིག །ཕ་རོལ་ཏུ་ཕྱིན་པ་བྱེ་བྲག་གི་དམ་ཚིག །གསང་སྔགས་ཁྱད་པར་གྱི་དམ་ཚིག་ཅེས་བགྱི་བ་ཡིན་པས། འོ་སྐོལ་ཆོས་པ་རྣམས་ཀྱིས་སྤྱོད་པ་འདུལ་བ་དང་མཐུན། སྒོམ་པ་མདོ་སྡེ་དང་མཐུན། གསང་སྔགས་བྱེད་ན་རྒྱུད་སྡེ་དང་མཐུན་པ་ཞིག་དགོས། དེ་ཙམ་དང་མི་མཐུན་པའི་ཆོས་པ་བཟང་ཟེར་བ་བྱུང་ཡང་ཅིར་འགྲོ་མི་ཤེས་པ་གདའ་ཞེས་དང་། དེ་ལ་བདག་གིས་བསྟན་པ་ལ་~206~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འཇུག་པའི་རིམ་པ་འདི་ལྟར་གོ་བས་འཐད་མི་འཐད་ལེགས་པར་དཔྱད་པར་ཞུ། ཐོག་མར་སྐྱབས་འགྲོ་མ་བྱས་
ན་སངས་རྒྱས་པའི་ཁོངས་སུ་མི་ཚུད། སེམས་བསྐྱེད་མ་བྱས་ན་ཐེག་པ་ཆེན་པོའི་ཁོངས་སུ་མི་ཚུད། དབང་མ་བསྐུར་ན་གསང་སྔགས་པའི་ཁོང་སུ་མི་ཚུད་པར་གོ་ཞེས་གསུངས་སོ། །
དེ་ལྟར་སྤྱིར་བཤད་ནས། སྒོ་གསུམ་འཇུག་པ་གཅིག་ཏུ་དྲིལ་ཏེ་ཉམས་ལེན་དངོས་ལ་འཇུག་པའི་ཚེ།
དམིགས་རྟེན་མེད་ཀྱང་རུང་མོད་ཀྱི། ཡོད་ན་མཆོག་ཏུ་གྱུར་པས་དེའི་མཐའ་སྐོར་དུ་མཆོད་པའི་ཚོགས་རྣམ་པར་དག་ཅིང་བསམ་གྱིས་མི་ཁྱབ་པ་བཀོད་པ་མཛེས་པར་བཤམ། དེའི་མདུན་དུ་རང་སྟན་བདེ་བ་ལ་འདུག ། ལུས་སེམས་ཁོང་གློ་མ་ཡེངས་པའི་ངང་ནས། མདུན་དུ་རིན་པོ་ཆེའི་ཁྲི་སེང་གེ་ཆེན་པོ་བརྒྱད་ཀྱིས་བཏེགས་པ། དེའི་སྟེང་དུ་ཉི་ཟླ་པད་མའི་གདན་གྱི་དབུས་སུ་རང་གི་རྩ་བའི་བླ་མ་ཡི་དམ་གང་མོས་ཀྱི་རྣམ་པར་གསལ་བཏབ། དེའི་མཐའ་སྐོར་དང་སྟེང་གི་ནམ་མཁར། སྡོམ་པ་གསུམ་སོ་སོ་བརྒྱུད་པའི་བླ་མ་རྣམས་དང་།
གཞན་ཡང་ཆོས་འབྲེལ་ཡོད་ཚད་ཀྱི་བླ་མ་གསལ་བཏབ། མདུན་དུ་གསང་བ་འདུས་པ་མི་སྐྱོད་པ་ལྷ་
སུམ་ཅུ་སོ་གཉིས། འཇམ་པའི་རྡོ་རྗེ་ལྷ་བཅུ་དགུ། བདེ་མཆོག་ལྷ་དྲུག་བཅུ་རྩ་གཉིས། དགྱེས་པ་རྡོ་རྗེ་ལྷ་དགུ། དུས་ཀྱི་འཁོར་ལོ་ལྷ་དྲུག་བརྒྱ་སོ་དྲུག །གཡས་སུ་སངས་རྒྱས་དཀོན་མཆོག །རྒྱབ་ཏུ་ཆོས་དཀོན་མཆོག ། གཡོན་དུ་དགེ་འདུན་དཀོན་མཆོག །འོག་ཏུ་རྒྱལ་པོ་ཆེན་པོ་རྣམ་ཐོས་སྲས་རྟ་བདག་བརྒྱད། སྡེ་དཔོན་ཉེར་བརྒྱད། སྟོབས་ཆེན་སུམ་ཅུ་རྩ་གཉིས། གནོད་སྦྱིན་བྱེ་བའི་ཚོགས་དང་བཅས་པ། ཡེ་ཤེས་ཀྱི་མགོན་པོ་ཕྱག་དྲུག་པ་ལྕམ་དྲལ། ཀྵེ་ཊ་པཱ་ལ། ཛི་ན་མི་ཏྲ། ཊཀྐི་རཱ་ཛ། བདུད་མགོན་ཊཀ་ཤད་དང་བཅས་པ། དཔལ་གུར་གྱི་མགོན་པོ། ཨེ་ཀ་ཛཱ་ཊི། འདོད་ཁམས་དབང་ཕྱུག་མ། གནོད་སྦྱིན་ཕོ་མོ་པུ་ཏྲ་མིང་སྲིང་། བྷ་ཊ། རུ་འདྲེན་སྡེ་བཞི་དང་བཅས་པ། དཔལ་མགོན་ཞལ་བཞི་པ། གཡུང་མོ། གཏུམ་མོ། སྲིན་མོ། སིངྒ་ལི་མ་དང་བཅས་པ། ཁྲོ་བོའི་དབང་པོ་དཔལ་རྡོ་རྗེ་ཤུགས། ཁྲོ་ཆེན་བཅུ། ཟད་པར་བཅུ། ཕྱོགས་སྐྱོང་བཅུ། གཟའ་ཆེན་བཅུ། ཀླུ་ཆེན་བཅུ། འབྱུང་ཆེན་བཅུ་དང་བཅས་པ། གཞན་ཡང་བླ་མ་ཡི་དམ་དཀོན་མཆོག་གསུམ། ཆོས་སྲུང་རྒྱ་མཚོའི་ཚོགས་དཔག་ཏུ་མེད་པ་གནས་དེ་དང་དེར་གསལ་བཏབ་ཅིང་། མངོན་སུམ་དུ་བཞུགས་པར་བསམས་ཏེ། གོང་འོག་ནས་འབྱུང་བ་ལྟར་ཉམས་སུ་བླང་ངོ་། །རང་གི་མཐའ་སྐོར་དུ་མར་གྱུར་གྱི་སེམས་ཅན་ཐམས་ཅད་གསལ་བཏབ་ཅིང་། རང་གིས་ཉམས་ལེན་བྱེད་པ་ལྟར་དེ་རྣམས་ཀྱིས་ཀྱང་ཉམས་ལེན་བྱེད་པར་བསམ་མོ། །
མདོར་ན་ཚུལ་ཆེན་པོ་གཉིས་ཀྱི་ཉམས་ལེན་གྱི་གནད་ཐམས་ཅད་བསྡུས་ན། ཐབས་ཆ་མ་དོར་བའི་ངོས་
ནས་ཉམས་ལེན་གང་བྱེད་ཀྱང་གཟུང་འཛིན་གཉིས་མེད་ཀྱི་ཤེས་པ་རང་རིག་རང་གསལ་གྱི་རྩིས་ཟིན་པར་བྱེད་~207~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དགོས། དེ་ལྟར་བྱས་ན་ཉམས་ལེན་གང་བྱེད་ཐེག་པ་མཆོག་གི་ཉམས་ལེན་དང་། ཉམས་སུ་ལེན་པ་པོ་དེ་ཡང་
ཐེག་པ་མཆོག་གི་རྣལ་འབྱོར་པར་འགྱུར་རོ། །
༈ ཐམས་ཅད་མཁྱེན་པ་ལ་ཕྱག་འཚལ་ལོ། །ཁྱབ་བདག་དྲང་སྲོང་ཆེན་པོ་ཤཱཀྱ་ཐུབ། ། དགུང་ལོ་ཉེར་དགུ་
ལ་རབ་ཏུ་བྱུང་། ཤེས་རབ་ཅན་གྱི་མཆོག་གྱུར་ཤཱ་རིའི་བུ། ། ཚུར་ཤོག་གི་བསྙེན་པར་རྫོགས།  བསླབ་ལ་གུས་པའི་མཆོག་
གྱུར་དགྲ་གཅན་འཛིན། ། འདིའི་རྣམ་ཐར་ལུང་དང་འདུལ་བ་མི་མཐུན། ད་ལྟར་ཆོ་གས་བསྙེན་པར་རྫོགས། ད་ལྟར་ཡང་ཀྲྀ་ཡང་ཀུའི་
གླིང་ན་བཞུགས།  ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །མཉམ་མེད་མཁན་པོ་གྲུབ་ཆེན་ར་ཧུ་ལ། །
འདིས་སྤྱོད་པ་ལ་ཞུགས་ནས་ཀླུ་སྒྲུབ་ཀྱིས་མཁན་པོ་མཛད། དོ་ཧ་སྐོར་གསུམ་གྱི་རྒྱལ་པོ་དོ་ཧ་དང་བཙུན་མོ་དོ་ཧ་གཉིས་རྩོད་པ་ཅན་ཡིན་
མོད། ཁ་ཅིག་དམངས་དོ་ཧ་བོད་ཀྱི་ཕྱག་རྒྱ་བས་བྱས་ཟེར་བ་མི་མཐད་དེ། དབང་མདོར་བསྟན་གྱི་འགྲེལ་པ་དང་། ཉི་མ་དཔལ་ཡེ་ཤེས་ཀྱིས་མཛད་པའི་མཚན་བརྗོད་འགྲེལ་པ་སོགས་སུ་དེའི་ལུང་དྲངས་པའི་ཕྱིར་དང་། ཇོ་བོ་རྗེ། རྨ་ལོ་ཙཱ་བ། བལ་པོ་ཨ་སུ་རྣམས་ཀྱི་འགྱུར་ཡང་སྣང་ཞིང་། རྒྱ་དཔེ་རྣམ་དག་ཡང་ད་ལྟ་བོད་ན་བཞུགས་པའི་ཕྱིར་རོ། །ཤེར་ཕྱིན་གྱི་བསྟོད་པ། ཁྱོད་མཐོང་ན་ཡང་གྲོལ་འགྱུར་ཏེ། །ཞེས་སོགས་ཀླུ་སྒྲུབ་ཀྱིས་མཛད་ཟེར་བ་མི་འཐད་དེ། རྩ་ཤེའི་རབ་བྱེད་བརྒྱད་པའི་འགྲེལ་པར། བུདྡྷ་པཱ་ལི་ཏས་བྲམ་ཟེ་ཆེན་པོས་མཛད་པར་བཤད་པའི་ཕྱིར། སྨྲ་བསམ་བརྗོད་མེད་སོགས། བློ་གྲོས་མཚུངས་མེད། ཉ་དབོན། ལོ་ཆེན་སྐྱབས་མཆོག་སོགས་བྲམ་ཟེ་ཆེན་པོས་མཛད་གསུང་བ་
ནི་མ་དག་སྟེ། དེ་ནི་རཏྣ་ཀིརྟིས་མཛད་པའི་སྦྱོར་བ་བཞིའི་ལྷ་ལ་བསྟོད་པའི་ཚིག་ཡིན་པའི་ཕྱིར།
མི་སློབ་ཟུང་འཇུག་སྐུ་བརྙེས་ཀླུ་
སྒྲུབ་ཞབས། ། ཁ་ཅིག་རྗེའུ་རིགས་ཡིན་གསུངས། ཀླུ་སྒྲུབ་དགོངས་ལོ་ཉེར་བརྒྱད་པ་ལ་མཁན་པོ་དྲི་མ་མེད་པའི་གཟི་བརྗིད་ཅན་ཞེས་པ་
དང་། སློབ་དཔོན་ཛྙཱ་ན་ཞེས་པ་ལས་རབ་ཏུ་བྱུང་ཞེས་རྒྱལ་བ་སངས་རྒྱས་དབོན་སྟོན་གསུང་།  དབུ་མའི་སྲོལ་འཛིན་གུ་ན་མ་ཏི་ལ། །
རྩ་ཤེས་འགྲེལ་པ་བརྒྱད་ཀྱི་ནང་ན་གཅིག་འདིས་མཛད།  ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དེ་ཉིད་
མཁན་བུ་རིན་ཆེན་བཤེས་གཉེན་དང་། ། ལམ་འབྲས་རྣམ་ཐར་དུ་དྷརྨ་མི་ཏྲ་ཞེས་གསུངས།  གནས་བརྟན་ཤིང་རྟ་ཆེན་པོ་
ཆོས་སྐྱོང་ཞབས། །གུ་ན་པ་ཏི་ཆོས་ཀྱི་ཕྲེང་བ་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། སྐྱེ་བ་
འདིའི་འོག་རོལ་དེ་མ་ཐག ། དགའ་ལྡན་བྱམས་པའི་དྲུང་གཤེགས་ པར་ཞལ་གྱིས་བཞེས་པ་ ཞི་བའི་ཞབས། །སངས་རྒྱས་
རབ་གསལ་དབང་པོ་ཤཱཀྱ་ཤྲཱི། ། མེ་མོ་ལུག་ལོ་པ་ཉེར་གསུམ་ལ་རབ་ཏུ་བྱུང་། སུམ་ཅུ་ལ་བསྙེན་པར་རྫོགས། བདུན་ཅུ་རྩ་བརྒྱད་
ལ་བོད་དུ་ཕེབས། ཤིང་ཕོ་ཁྱིའི་མཇུག་ལ་ཁ་ཆེར་ཐེགས། དེར་ལོ་བཅུ་དང་ཟླ་བ་དྲུག་བཞུགས་ནས། གོ་དགུ་བཞེས་པ་ཤིང་མོ་བྱའི་ལོ་ལ་
དགའ་ལྡན་དུ་གཤེགས། པཎ་ཆེན་དེའི་དམ་བཅའ་གཞི་ནི། ཉིན་ཞག་ཕྲུགས་གཅིག་གི་ནང་དུ་ཆོས་སྤྱོད་བཅུ་མ་ཆག་པར་མཛད་པ། སྤྱོད་ལམ་བཞིའི་ཁོང་དུ་ནོར་རྫས་ཅི་བྱུང་ཡང་བདག་གིར་མི་འཛིན་པ། གནོད་ལན་ཕན་པས་འཇལ་བ། བདེ་སྡུག་ཅི་བྱུང་ཡང་ཐབས་གཞན་མི་
འཚོལ་བར་ཕ་རོལ་ཏུ་ཕྱིན་པའི་དོན་ཟབ་མོ་ལམ་དུ་འཁྱེར་བའོ། །
སྟན་གཅིག་བརྟུལ་ཞུགས་བཀའ་བབས་ལྷོ་བྲག་པ། ། ཆུ་~208~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མོ་ཡོས་ལོ་པ་ཉེར་གཉིས་ལ་བསྙེན་པར་རྫོགས། འདིའི་ལས་གསང་གི་སློབ་དཔོན་ཤངས་པ་ཇོ་གདན་དང་། རྒྱལ་རོང་གཞོན་རིན་གཉིས་བླ་
ཆེན་མཁན་རྒྱུད་ཡིན།  ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། དེ་སྲས་ཤཱཀྱའི་དགེ་སློང་བདེ་བ་
དཔལ། ། འདིའི་སློབ་དཔོན་གཉིས་བླ་ཆེན་བརྒྱུད།  གནས་བརྟན་བྱང་སེམས་ཆེན་པོ་བསོད་ནམས་གྲགས། ། ཆུ་མོ་བྱ་ལོ་པ་
ཉི་ཤུ་ལ་བསྙེན་པར་རྫོགས། འདི་བླ་མ་དམ་པ་སྐུ་མཆེད་ཏི་ཤྲི་ཀུན་རྒྱལ། བསོད་བློ་སོགས་གདུང་བརྒྱུད་རྣམས་དང་། དོལ་པོ་བ། གཡུང་སྟོན། ཀ་བཞི་པ་བྱམས་པར་སོགས་ཀྱི་མཁན་པོ། བུའི་ལས་སློབ། རྒྱལ་སྲས་པ་ལ་སེམས་བསྐྱེད་གནང་བའི་བླ་མ་ནི།
 རྣམ་དག་ཚུལ་
ཁྲིམས་གཅེས་འཛིན་གྲགས་པའི་མཚན། ། ཆུ་མོ་གླང་ལོ་པ་ཉི་ཤུ་ལ་བསྙེན་པར་རྫོགས།  ཕྱག་འཚལ་གསོལ་འདེབས་
སྙིང་ནས་སྐྱབས་སུ་མཆི། །འཇམ་དབྱངས་རིན་ཆེན་རྒྱལ་མཚན་སྤོས་ཁང་པ། ། ས་ཕོ་བྱིས་ལོ་པ་ཉི་ཤུ་ལ་བསྙེན་པར་
རྫོགས། ཀུན་མཁྱེན་དགའ་གདོང་། མཁན་ཆེན་དཀོན་བཟང་སོགས་ཀྱི་མཁན་པོ།  བཤེས་གཉེན་དམ་པ་མཁས་གྲུབ་དོན་ཡོད་
དཔལ། ། ས་ཕོ་སྟག་ལོ་པ་ཉེར་གསུམ་ལ་བསྙེན་པར་རྫོགས། སོ་ཐར་སྡོམ་པའི་རྩ་བརྒྱུད་མཁན་པོ་ལ། །ཕྱག་འཚལ་
གསོལ་འདེབས་སྙིང་ནས་སྐྱབས་སུ་མཆི། ། བདག་གིས་དང་པོར་དོན་གྱི་སླད་དུ་མཚན་ནས་སྨོས་ཏེ། བསོད་ནམས་ཆོས་ཀྱི་
ཀུན་དགའ་བཀྲ་ཤིས་རྒྱལ་མཚན་དཔལ་བཟང་པོ་ལ་མཁན་པོ་དང་། སློབ་དཔོན་རིན་པོ་ཆེ་བསོད་ནམས་ཡེ་ཤེས་ལ་སློབ་དཔོན་ཞུས་ནས།
རབ་བྱུང་དང་དགེ་ཚུལ་བསྒྲུབས། སླར་ཡང་རྗེ་རིན་པོ་ཆེ་གསེར་མདོག་ཅན་པའི་དྲུང་དུ་རབ་བྱུང་དང་དགེ་ཚུལ་བསྒྲུབས། རྗེ་འདིས་ཀུན་མཁྱེན་རོང་པོའི་དྲུང་དུ། རབ་བྱུང་དང་དགེ་ཚུལ་བསྒྲུབས་ཤིང་། རྗེ་ངོར་པ་ཆེན་པོའི་དྲུང་དུ་བསྙེན་པར་རྫོགས། རྗེ་རོང་ཆེན་པའི་མཁན་བརྒྱུད་ནི། ཚོང་བཙུན་ཤེས་རབ་སེང་གེ་ནས་བརྒྱུད་དོ། །བདག་གི་སྙེན་རྫོགས་ནི། དོན་གྱི་སླད་དུ་མཚན་ནས་སྨོས་ཏེ། མཁས་གྲུབ་དོན་ཡོད་དཔལ་ལ་མཁན་པོ་དང་། རྗེ་གསེར་མདོག་ཅན་པ་ལ་ལས་སློབ། སློབ་དཔོན་ཆོས་ཀྱི་བཟང་པོ་ལ་གསང་སྟོན། མི་ཉག་པཎྜི་ཏ་ཆོས་ཀྱི་གྲགས་པས་དུས་སྒོ་བ། དད་པའི་དགེ་འདུན་གནས་སྒོ་རབ་འབྱམས་པ་དབང་ཕྱུག་དཔལ་ལ་སོགས་ཏེ་དགེ་འདུན་བཅོ་ལྔའི་དབུས་སུ་རང་ལོ་ཉེར་དྲུག་པ། ཕག་གི་ལོ་སྟོན་ཟླ་ཐ་ཆུང་གི་ཚེས་གཅིག་གི་ཉི་མ་གུང་སྤོས་ཙམ་གྱི་དུས་ཚོད་རྐང་པ་དྲ་ཀྱི་དུས་སུ། དཔལ་གསེར་མདོག་ཅན་གྱི་གཙུག་ལག་ཁང་ཆེན་པོར་བསྙེན་པར་རྫོགས་པ་ལགས་སོ། །རྗེ་གསེར་མདོག་ཅན་པའི་དྲུང་དུ། འདུལ་བ་མདོ་རྩ་བའི་བཤད་པ་ལན་གྲངས་དུ་མར་ཉན་ཞིང་། གཞན་ཡང་བསླབ་བྱ་ལག་ལེན་དང་བཅས་པ་དང་། ཀརྨ་ཤ་རི་སོགས་འདུལ་བའི་སྐོར་རྣམས་ལེགས་པར་ཐོས་སོ། །འཕགས་པ་ཀླུ་སྒྲུབ་དང་ཐོགས་མེད་གཉིས་ཡོད་སྨྲ་བའི་སྡེ་པ་ཡིན་ཞིང་། བོད་ཀྱི་རབ་བྱུང་ཐམས་ཅད་ཀླུ་སྒྲུབ་ནས་བརྒྱུད་དོ། བསྟན་པ་ཕྱི་དར་གྱི་རབ་བྱུང་སྙེན་རྫོགས་ཕལ་ཆེར་དབུས་གཙང་གི་མི་བཅུའི་ནང་ནས། དབུས་ཀྱི་གསུམ་པ་དང་། མངའ་རིས་འོད་རྒྱས་སྤུན་མ་གཏོགས་གཞན་རྣམས་ལས་མཆེད། བོད་ཀྱི་མཁན་བརྒྱུད་གསུམ་གྱི་ནང་ནས། སྨད་འདུལ་བའི་མཁན་བརྒྱུད་ནི། ཁ་ཅིག །ཞི་བ་འཚོ་རྦ་རརྣ། རབ་འབྱོར་དབྱངས། བླ་ཆེན་པོ། སྤ་གོང་ཡེ་ཤེས་གཡུང་དྲུང་། གྲུམ་ཡེ་ཤེས་རྒྱལ་མཚན། ཀླུ་མེས་ཆེན་པོ་ཞེས་འདོད། ཡང་ཁ་ཅིག  བླ་ཆེན་པོས་མཁན་པོ། གླུ་གྱིས་ལས་སློབ། སྒྲོས་གསང་སྟོན་བྱས་ནས་མི་བཅུ་བསྙེན་པར་རྫོགས་ཞེས་འདོད། རྩང་~209~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དང་གཡོས། ལས་གསང་གི་སློབ་དཔོན་བྱས་ཤེས་རྩང་ནགས་པ་བཞེད། བཀའ་ཆེམས་ཀྱི་ཡི་གེ་ཁ་ཅིག་ན། ཞི་འཚོས་མཁན་པོ། དྷ་ན་ཤཱི་
ལ་དང་། ཛི་ན་མི་ཏྲས་ལས་གསང་གི་སློབ་དཔོན་བྱས་ནས་གཡོ་བསྙེན་པར་རྫོགས། དེས་བླ་ཆེན་པོ། དེས་སྒྲོ། དེས་གྲུམ། དེས་ཀླུ་མེས་བསྙེན་པར་རྫོགས་ཤེས་འབྱུང་། བཅོམ་ལྡན་པ།བླ་ཆེན་མཁན་བུ།  གྲུམ་ལ་མེ་བཅུས་སྟོན་པ་བླངས་གསུངས། ཁ་ཅིག་གཡོ་དགེ་འབྱུང་འཛི་ན་མི་ཏྲའི་མཁན་བརྒྱུད་དུ་འདོད། ཁ་ཅིག་བླ་ཆེན་པོའི་མཁན་བུ།སྤ་བར་གཉིས། ཇ་ཅོག་གཉིས། གཞད་སྲང་གཉིས། འལ་སྒྲུབས་
གཉིས། ཟོང་འཚུར་བྲ་རྣམས་ལས། འཚུར་ཤེས་རབ་མཆོག་གི་མཁན་བུ།ཀླུ་མེས་ཆེན་པོ་སོགས་ཡིན་གསུངས།
 རྐང་གཉིས་མཆོག་
གྱུར་རྫོགས་པའི་སངས་རྒྱས་དང་། །འདོད་པ་རྣམས་ལ་ཆགས་བྲལ་དམ་པའི་ཆོས། །ཚོགས་མཆོག་འདུས་
པའི་འཕགས་པའི་དགེ་འདུན་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །རྒྱལ་ཆེན་རྣམས་མང་ཐོས་སྲས་རྟ་བདག་བརྒྱད།  སྡེ་དཔོན་ཉེར་བརྒྱད་སྟོབས་ཆེན་སུམ་ཅུ་གཉིས། །ནོར་གྱི་དབང་ཕྱུག་གནོད་སྦྱིན་བྱེ་བ་སོགས། །བསྟན་པ་བསྲུང་བའི་དམ་ཅན་རྒྱ་མཚོའི་ཚོགས། །བདག་ཅག་དམ་ཆོས་འདུལ་བའི་ཚངས་སྤྱོད་པ། །འཁོར་བཅས་ཀུན་ལ་བུ་བཞིན་སྐྱོང་བ་དང་། །ཐུབ་བསྟན་སྤྱི་དང་རྒྱ་ཆེན་འདུལ་བ་ཡི། ། བཤད་སྒྲུབ་བསྟན་པ་རྒྱས་པར་མཛད་དུ་གསོལ། །
རྣམ་དག་ཆོ་གས་ཐོབ་ཅིང་སྡོམ་ལ་གནས། །བསྟན་པའི་རྩ་བ་སོ་ཐར་ཚུལ་ཁྲིམས་ལས། །ཐུན་དྲུག་རྣལ་
འབྱོར་མེ་ཏོག་ཆུན་པོ་དེ། །སོ་ཐར་མཁན་བརྒྱུད་སྟོན་པ་འཁོར་བཅས་འབུལ།  །བྱིས་པའི་དབང་གྱུར་མི་ཤེས་མ་གུས་པས། །སོ་ཐར་བསྟན་པའི་རྩ་བར་མ་ཤེས་པར། །འདུལ་བའི་སྡེ་སྣོད་དང་འགལ་ཉེས་སོགས་གང་། འགྱོད་པས་མཐོལ་ཞིང་སྡོམ་པའི་སེམས་གྱིས་བཤགས། །རྒྱ་ཆེན་འདུལ་བའི་དབུས་སུ་གནས་བྱས་ཤིང་། །དེ་གསུངས་ཉན་ཐོས་བསླབ་པའི་བཅས་མཚམས་ལ། །སྐད་ཅིག་མི་འདའ་ཚུལ་བཞིན་ཉམས་ལེན་པའི། །འདུལ་བ་འཛིན་པ་ཀུན་ལ་རྗེས་ཡི་རང་། །འདུལ་བའི་ཁང་བཟང་དངོས་ཤུགས་བཅས་མཚམས་ཀྱིས། །རྒྱ་ཡིས་དམ་བཅིངས་མ་སྦས་ལེགས་ཕྱེ་ནས། ཟབ་ཅིང་རྒྱ་ཆེ་ཆོག་བཤད་མན་ངག་གི། །དམ་ཆོས་འདུལ་བའི་ཆོས་ཀྱི་བདུད་རྩི་སྩོལ། ། སོ་ཐར་མཁན་བརྒྱུད་སྟོན་པ་འཁོར་བཅས་དང་། །རྒྱལ་དང་དེ་སྲས་དགྲ་བཅོམ་འཕགས་པའི་ཚོགས། །གདུལ་བྱ་དག་པའི་སེམས་ཀྱི་ཆུ་གཏེར་དུ། །སྒྲིབ་མེད་རྟག་འཆར་གུས་པས་གསོལ་བ་འདེབས། །བསྟན་པའི་རྩ་བ་སོ་ཐར་ཚུལ་ཁྲིམས་ལ། །བཙུན་པ་ཡོན་ཏན་འོད་ཀྱི་བཞེད་ཇི་བཞིན། །འཁྲུལ་མེད་ཉམས་ལེན་བགྱིས་པའི་དགེ་ཚོགས་གང་། །རྫོགས་སངས་རྒྱས་ཀྱི་བྱང་ཆུབ་ཕྱིར་བསྔོའོ། །
དལ་འབྱོར་བརྙེད་དཀའ་མི་རྟག་འཆི་བ་དང་།  །ལས་འབྲས་སླུ་མེད་འཁོར་བའི་ཉེས་དམིགས་རྣམས། །
མཐོང་ཞིང་རིག་ནས་ཤུགས་དྲག་དད་བརྩོན་དང་། །ངེས་འབྱུང་བསམ་པས་ཉེར་ཞི་བསྒྲུབ་པའི་ཕྱིར། །བཤེས་~210~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གཉེན་དམ་པ་རིང་ནས་འཚོལ་བ་དང་། །བརྙེད་ནས་དེ་མཉེས་དེ་ཡི་སྤྱན་སྔ་རུ། །བསྟན་པའི་རྩ་བ་སོ་ཐར་ཚུལ་
ཁྲིམས་ནོད། །ཚུལ་གནས་ཐོས་དང་བསམ་པ་མཐར་ཕྱིན་ཤོག  །ཇི་ལྟར་སྔོན་གྱི་སྟོན་པ་འཁོར་བཅས་ཀྱིས། ། རབ་བྱུང་བསྙེན་རྫོགས་བསླབ་ལ་གནས་པ་ལྟར། །དེ་བཞིན་བདག་ཀྱང་འགྲོ་ལ་ཕན་དོན་དུ། །རབ་བྱུང་བསྙེན་རྫོགས་བསླབ་ལ་གནས་པར་བགྱི། །འདུལ་བའི་སྒོར་ཞུགས་ཇི་སྲིད་འཚོའི་བར་དུ། །དམ་པའི་སྤྱན་སྔར་ཇི་ལྟར་ཁས་བླངས་བཞིན། །ཉན་ཐོས་གཞུང་གི་བསླབ་པའི་བཅས་མཚམས་ལ། །དྲན་དང་ཤེས་བཞིན་བག་ཡོད་བསྟེན་པར་ཤོག །ཉིན་མཚན་ཐུན་དྲུག་རང་རྒྱུད་བརྟགས་པའི་ཚེ། །ཉེས་པས་མ་གོས་དགའ་བས་ཡི་རང་ཞིང་། །གལ་ཏེ་གོས་ན་བཤགས་སྡོམ་བྱིན་བརླབས་ཏེ། །བཤགས་ཚད་མ་འདས་རང་རྒྱུད་དག་པར་ཤོག །ཕན་བདེའི་འབྱུང་གནས་ཐུབ་བསྟན་རིན་པོ་ཆེ། །ཚུལ་ལྡན་འདུས་པའི་ཚོགས་ལ་རག་ལས་ཤེས། །རྒྱ་བོད་མཁས་རྨོངས་ཀུན་ལ་རླུང་ལྟར་གྲགས། །དེ་ཕྱིར་བསླབ་གཞི་ཚུལ་ཁྲིམས་གཅེས་འཛིན་ཤོག །བསྟན་པའི་རྩ་བ་ལེགས་གསུངས་འདུལ་བ་ཞེས། །རྒྱལ་བས་རྣམ་གྲངས་དུ་མར་བསྔགས་མོད་ཀྱི། །དུས་འདིར་མཁས་རྨོངས་ཀུན་གྱིས་རྩ་ལྟར་དོར། །དེ་ཕྱིར་ཚུལ་འདིར་ནན་གྱིས་འཇུག་པར་ཤོག །ཚུལ་ཁྲིམས་བྲལ་ལ་རྩེ་གཅིག་ཏིང་འཛིན་དཀོན། །དེ་མེད་གནས་ལུགས་རྟོགས་པའི་ཤེས་རབ་དཀའ། །དེ་ཕྱིར་བསླབ་གསུམ་རྩ་བ་ཚུལ་ཁྲིམས་ཏེ། །དེས་ན་དང་པོར་ཚངས་སྤྱོད་ཚོལ་བར་ཤོག །མང་བཀུར་ཆེར་རློམ་ཐོས་པས་དྲེགས་རྣམས་ཀྱང་། །ཆོས་འདུལ་མི་མཁྱེན་མཁྱེན་ཀྱང་བསླབ་ལ་གཡེལ། །གཞན་དོན་ཐབས་ཀྱི་གཙོ་བོ་དོར་བས་ན། །དང་པོར་ཆོས་འདུལ་མཁྱེན་དང་བསྒྲུབ་པར་ཤོག  །
བྱང་ཕྱོགས་འདི་ན་རབ་ཏུ་བྱུང་རྣམས་ལ། །ཆོས་འདུལ་བཤད་པའི་རྒྱུན་ཙམ་སྣང་མོད་ཀྱང་། །ལག་
ལེན་ལྷོད་དང་འཆོལ་དང་ཁྱད་དུ་གསོད། །གང་ཤེས་བསླབ་པ་རྒྱུད་ལ་འབྱོར་བར་ཤོག །གནས་གཞིའི་མཁན་སློབ་སོ་སོའི་བརྟུལ་ཞུགས་འཛིན། །རབ་བྱུང་ཕལ་ཆེར་འཇིག་རྟེན་བྱ་བས་བྲེལ། །སྒོམ་ཆེན་སྟོང་པའི་འུད་ཀྱིས་དམན་པར་བལྟ། །དེ་རྣམས་འདུལ་བའི་བསླབ་གནས་བག་ཡོད་ཤོག །མཁན་སློབ་སྤྱན་སྔར་ཁས་བླངས་དམ་བཅས་ནས། བསླབ་ལ་གཡེལ་བའི་རྟགས་ཀྱི་རབ་བྱུང་དང་། །མིང་གི་དགེ་སློང་ཆོས་བརྒྱད་བཤད་བསྒྲུབ་ལ། །ཡིད་བརྟོན་མི་རུང་དོན་ལ་རྟོན་པར་ཤོག །ཚུལ་ལྡན་འདུས་པའི་ཚོགས་སུ་མ་ལོངས་ན། །ངུར་སྨིག་རྟགས་འཆང་རབ་བྱུང་གྲངས་མང་ཀྱང་། །བསྟན་པའི་བྱ་བ་ནམ་ཡང་བསྒྲུབ་མི་ནུས། །ཚུལ་ལྡན་འདུས་པའི་མཚོ་ཆེན་གོང་འཕེལ་ཤོག །ཉན་ཐོས་སྤྱོད་པའི་རྨད་བྱུང་བསླབ་པ་ལ། །ཚངས་སྤྱོད་རྒན་པོ་སྔོན་གྱི་དྲང་སྲོང་ལྟར། །དཀའ་བ་དང་བླང་ཐེག་པ་ཁུར་འཁུར་གྱིས། །མི་ཞུམ་མི་ལྷོད་སྤྲོ་དགས་སློབ་པར་ཤོག །སྔོན་རབས་~211~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
གནས་བརྟན་རྒན་པོའི་རྣམ་ཐར་བསམས། །རྣམ་དག་ངེས་འབྱུང་བསམ་པས་ཡིད་བསྐུལ་ཏེ། །ཡི་དམ་བརྟན་
པོས་དེ་མཚུངས་བསླབ་པ་ལ། །བསམ་སྦྱོར་དྲག་པོས་ཚུལ་བཞིན་སློབ་པར་ཤོག །ཤིང་དྲུང་ལ་སོགས་ངེས་མེད་གནས་རྣམས་སུ། །འདོད་ཆུང་ཆོག་ཤེས་བསོད་སྙོམས་འཚོ་བ་དང་། །ཕྱག་དར་ཁྲོད་ཀྱི་དམན་པའི་གོས་གྱོན་ནས། །བཀུས་ཏེ་བོར་བའི་སྨན་གྱིས་ཆོག་ཤེས་ཤིང་། །ཁང་བརྩེགས་ལྔ་བརྒྱ་ཁ་ཟས་རོ་བརྒྱ་པ། །གོས་མཆོག་འབུམ་རི་ཞུམ་མར་སྨན་སོགས་ལ། །ཆགས་མེད་ལོངས་སྤྱོད་མཐའ་གཉིས་མ་ལྷུང་བར། །བསྟེན་བྱའི་འཚོ་བ་རྣམ་པར་དག་པར་ཤོག །
མདོ་ལས། དགེ་སློང་དག་མཐའ་གཉིས་སྤང་བར་བྱ་ཏེ། འདི་ལྟ་སྟེ། འདོད་པ་བསོད་ཉམས་ཀྱི་
མཐའ་དང་། ངལ་ཞིང་དུབ་པའི་མཐའོ། །མཐའ་གཉིས་སྤངས་པའི་དབུ་མའི་ལམ་བསྟེན་པར་བྱའོ། ཞེས་གསུངས། བཀུས་ཏེ་བོར་བའི་
བཀུས་པ་ནི། ཕྲན་ཚེགས་འགྲེལ་པར། བཀུས་པ་ནི་བཀོལ་བ་ཡིན་པ། ཁུ་བ་བཀུས་ཤིང་བཙིར་ནས་ཕྱི་རོལ་དུ་བོར་བ་གང་ཡིན་པ་དེ་ནི།
བཀུས་ཏེ་བོར་བ་ཡིན་ནོ་ཞེས་གསུངས། གཞན་སྲོག་གཅོད་དང་མ་བྱིན་ལེན་པ་དང་། །མི་ཚངས་སྤྱོད་དང་རྫུན་དུ་སྨྲ་བ་
སོགས། །ཕམ་པ་བཞི་དང་ལྷག་མ་བཅུ་གསུམ་དང་། །སྤང་ལྟུང་སུམ་ཅུ་ལྟུང་བྱེད་དགུ་བཅུ་པ། །སོར་བཤགས་
བཞི་དང་ཉེས་བྱས་བརྒྱད་ཅུ་གཉིས། །ལས་ཀྱི་ཆོ་གར་དངོས་ཤུགས་འཕངས་པ་ཡིས། །ཉིས་བརྒྱ་ལྔ་བཅུ་ རྩ་
གསུམ་བསླབ་ལ་གཡེལ་མེད་གནས། །བསྲུང་བྱའི་ཚུལ་ཁྲིམས་རྣམ་པར་དག་པར་ཤོག ། ལུང་ལས། ཕས་ཕམ་པ་བཞི་
རྣམས་ཚིག་གང་ཡང་རུང་བའི་ལྟུང་བ་མ་བྱུང་བདག་ཡིན་པ་དེ་ལྟ་བུ་ནི་ཚུལ་ཁྲིམས་ཉམས་པ་མ་ཡིན་ནོ། །ཞེས་གསུངས།
ཕ་རོལ་གཤེ་དང་ཁྲོ་བརྡེག་འཚང་འབྲུ་ཡང་། །ལན་མི་ལྡོག་ཅིང་ཞི་དུལ་བཟོད་པ་ཡིས། །དགེ་སྦྱོང་ཆོས་
བཞིའི་བསླབ་ལ་མི་གཡེལ་བར། །བླང་བྱའི་སྤྱོད་པ་རྣམ་པར་དག་པར་ཤོག ། ཇི་སྐད་དུ། དགེ་སྦྱོང་ཆོས་བཞི་དང་ལྡན་
པ་ནི། གཤེ་ཡང་སླར་གཤེ་བར་མི་བྱེད་པ་དང་། ཁྲོས་ཀྱང་སླར་ཁྲོ་བར་མི་བྱེད་པ་དང་། བརྡེག་ཀྱང་སླར་བརྡེག་པར་མི་བྱེད་པ་དང་མཚང་
འབྲུ་ཡང་སླར་མཚང་འབྲུ་བར་མི་བྱེད་དེ། དགེ་སྦྱོང་དེ་ཙམ་གྱིས་ན་དགེ་སྦྱོང་གི་ཆོས་ལ་གནས་པ་ཡིན་ནོ་ཞེས་གསུངས། མཆོག་ཏུ་
འདོད་པའི་དགེ་སློང་དོན་གྲུབ་ཅིང་། །ལོ་བརྒྱ་ལོན་དང་ཚུལ་ཁྲིམས་བསླབ་པ་མཉམ། །དེ་ལྟ་མོད་ཀྱི་མཁན་
སློབ་གྲོགས་སོགས་ལ། །གུས་དང་བཅས་ཏེ་བསྟེན་ཚུལ་དག་པར་ཤོག ། ཇི་སྐད་དུ། ཀུན་དགའ་བོ་ཁྱོད་འདི་ལྟ་སྟེ། དགེ་
བའི་བཤེས་གཉེན་ལ་བསྟེན་པ་དང་། དགེ་བ་དང་ལྷན་ཅིག་གནས་པ་དང་། དགེ་བ་ལ་བསྟེན་ནས་སྡིག་པའི་གྲོགས་པོ་ལ་མི་བསྟེན། སྡིག་
པ་དང་ལྷན་ཅིག་མི་གནས་སྡིག་པ་ལ་མ་བསྟེན་ན། འདི་ནི་ཚངས་པར་སྤྱོད་པ་ཕྱེད་ཡིན་ནོ། །ཞེས་དེ་སྐད་མ་ཟེར་ཅིག །དེ་ཅིའི་ཕྱིར་ཞེ་ན། ཀུན་དགའ་བོ། དེ་ནི་ཚངས་པར་སྤྱོད་པ་མཐར་ཕྱིན་པ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ། ཡོངས་སུ་བྱང་བ་ཡིན་ནོ་ཞེས་
གསུངས།
 བསྙེན་པར་རྫོགས་ནས་བརྩོན་པ་མི་ལྷོད་པར། །ཀློག་པ་ཐོས་བསམ་སྤོང་བ་བསམ་གཏན་གྱི། །སྡེ་
སྣོད་གསུམ་དང་བསླབ་གསུམ་རྟོགས་པས་ཕྱུག །རྟོགས་དོན་ལྟ་བ་རྣམ་པར་དག་པར་ཤོག ། ལུང་ལས། ལྟ་བའི་~212~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྣམ་པ་དྲུག་ཅུ་རྩ་གཉིས་ལས་གང་ཡང་རུང་བའི་ལྟ་བ་ལ་མངོན་པར་མ་ཞེན་མེད་ལྟ་བུ་ནི་ལྟ་བ་མ་ཉམས་པ་ཡིན་ནོ་ཞེས་གསུངས། རྒྱལ་
བས་ལེགས་གསུངས་རྒྱ་ཆེར་འདོམས་པ་ཡི། །ཐར་འདོད་འཇུག་ངོགས་སོ་ཐར་ཚུལ་ཁྲིམས་ལ། །གུས་པས་
བསླབ་ཅིང་བག་དང་བཅས་པ་ཡིས། །སྤང་བླང་འཁྲུལ་མེད་སྒྲུབ་པ་ལྷུར་ལེན་ཤོག ། ཇི་སྐད་དུ། བག་ཡོད་པ་གང་ཞེ་
ན༑ མ་ཆགས་པ་དང་། ཞེ་སྡང་མེད་པ་དང་། གཏི་མུག་མེད་པ་དང་། བརྩོན་འགྲུས་དང་བཅས་པ་ལ་གནས་ནས། དོག་བའི་ཆོས་རྣམས་
བསྒོམ་ཞིང་། ཟག་པ་དང་བཅས་པའི་ཆོས་རྣམས་ལ་སེམས་བསྲུང་བ་སྟེ་ཞེས་གསུངས། བསོད་སྙོམས་སྟན་གཅིག་ཕྱིས་མི་ལེན་
པ་དང་། །ཆོས་གོས་གསུམ་པ་ཕྱིང་པ་ཕྱག་དར་ཁྲོད། །དགོན་པ་ཤིང་དྲུང་བླ་གབ་མེད་པ་དང་། །དུར་ཁྲོད་ཅོག་
བུ་ཇི་བཞིན་བསླབ་གནས་ཤོག ། ཟས་བཟང་པོ་དང་། ཡང་ཡང་ཟ་བ་དང་། ལེན་པ་ལ་ཞེན་པ་དགག་པའི་ཕྱིར་ཟས་ཀྱི་དབང་དུ་བྱས་
པ་གསུམ། གོས་བཟང་པོ་དང་། འཇམ་པོ་དང་། མང་པོ་ལ་ཞེན་པ་དགག་པའི་ཕྱིར། གོས་ཀྱི་དབང་དུ་བྱས་པ་གསུམ། གནས་འདུ་འཛི་
ཅན་དང་། སྟེང་གཡོགས་ཅན་དང་། སྐོར་བ་དང་། གནས་ཀྱི་སྦྱོར་བ་ལ་ཞེན་པ་དགག་པའི་ཕྱིར། གནས་གྱི་དབང་དུ་བྱས་པ་བཞི་དང་། ཉལ་བ་སོགས་དང་། འདུག་པ་སྤྱོད་པ་ལ་ཞེན་པ་དགག་པའི་ཕྱིར། སྤྱོད་ལམ་གྱི་དབང་དུ་བྱས་པ་གཉིས་སོ། །དེ་ལྟར་ན་སྦྱངས་པའི་ཡོན་ཏན་
བཅུ་གཉིས་སོ། །
ཁྱིམ་ནས་ཁྱིམ་མེད་རབ་བྱུང་སྙེན་རྫོགས་ཏེ། །དཀའ་ཐུབ་རི་སུལ་དྲང་སྲོང་བརྟུལ་ཞུགས་ཀྱིས། །
སྦྱངས་པའི་ཡོན་ཏན་མཆོག་ལ་གནས་པ་ཡི། །ཟས་གོས་གནས་མལ་ཆགས་ཞེན་ཉེས་སྤོང་ཤོག ། བྱ་འཆད་ཀ་བའི་
གསུང་ནས། དཀའ་ཐུབ་ཀྱི་རི་སུལ་དུ། དྲང་སྲོང་གི་སྤྱོད་ཚུལ་གྱིས་གནས་པ་ཞིག་བྱུང་ན་བཟོད། ཕས་བུ་སོས་བྱ་བ་ཡིན་གསུངས།
བསྟན་ལ་ཞུགས་རྫོགས་དགེ་བའི་བཤེས་རྣམས་ཀྱིས། །བཅུ་བདུན་གཞི་དང་ཉིས་བརྒྱ་ལྔ་བཅུ་གསུམ། །
ཁྱད་པར་གཞི་གསུམ་རྨད་བྱུང་བསླབ་པ་ལ། །ཚུལ་བཞིན་བསླབས་ནས་ཞི་ཞིང་དུལ་བར་ཤོག །རྣམ་འབྱེད་
ལྟུང་བའི་ཡན་ལག་བརྩི་བ་དང་། །གཞིར་བསྡུས་སྤྱིར་བཏང་དམིགས་བསལ་དུས་དྲན་གྱིས། །གནང་བཀག་འདུལ་བའི་ཆུ་གཏེར་མ་རྙོགས་པར། །སྤང་བླང་འཁྲུལ་མེད་ཚུལ་བཞིན་སློབ་པར་ཤོག །མདོ་ལུང་གཞུང་གི་རྟོགས་པར་དཀའ་བའི་གནས། །བཅས་དང་རྗེས་བཅས་དམིགས་བསལ་གསང་ཚིག་དང་། །དགག་བསྒྲུབ་གནང་གསུམ་བསླབ་པའི་བཅས་མཚམས་ལ། །ནམ་ཡང་མི་འདའ་འགལ་མེད་བསྒྲུབ་པར་ཤོག །
དེ་ཡང་དགེ་
སློང་རྩང་པོ་བས། ཁ་ཆེ་པཎ་ཆེན་ལ་མཇལ་དུ་ཕེབས། རབ་ཏུ་བྱུང་ནས་ཉེས་ལྟུང་ཕྲ་མོས་ཀྱང་མ་གོས་ཤིང་། ཚུལ་ཁྲིམས་རྣམ་པར་དག་པ་
བསྲུངས་པའི་དགེ་བ་དེ་བསྔོ་བས་རྒྱས་འདེབས་པ་ཞུ་བྱས་པས། དབུ་ཞྭ་ཟུལ་གྱིས་ཕུད། ཕྱག་ཐལ་མོ་སྦྱོར་ཏེ། བྷ་ལ་བྷ་ལ། འདི་ལྟ་བུའི་དགེ་སློང་རྒྱ་གར་ཤར་ནུབ་ན་ཡང་མེད། ངོ་མཚར་ཆེ་གསུངས་ནས། སྦྱིན་སོགས་བགྱིས་པའི་བསོད་ནམས་དང་། །ཚུལ་ཁྲིམས་ལེགས་པར་བསྲུངས་པ་དང་། །དམ་ཆོས་ཡང་དག་ཉན་པ་ཡིས། །བདག་ནི་བྱང་ཆུབ་མཆོག་ཐོབ་ཤོག །ཅེས་བསྔོ་བ་མཛད། བོད་དུ་བཞུགས་རིང་
མཆོད་གནས་ཀྱང་མཛད་དོ། །དེས་ན་རྩང་པོ་བ་ལྟར་ཉེས་པས་མ་གོས་པ་བྱེད།
 རྣམ་འབྱེད་བལྟས་ནས་ཉན་ཐོས་སྤྱོད་པ་~213~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བསམ། །སྲོག་གཅོད་སྤོང་སོགས་རགས་ནས་བློ་སྦྱངས་ཏེ། །རིམ་གྱིས་མཐར་ནི་ལག་ ཉ་མཚམས་ བཙོས་བསྲུངས་
ལ་སོགས། །བྱ་དཀའི་གནས་ལའང་ཞུམ་མེད་སློབ་པར་ཤོག ། དེའང་སྔོན་གྱི་སྐྱེས་བུ་དམ་པ་འགའ་ཞིག་གིས། ལུང་རྣམ་
འབྱེད་ལ་བལྟ་རྟོག་བྱས། ཉན་ཐོས་ཀྱི་སྤྱོད་པ་བསམ། སྲོག་གཅོད་སྤོང་བ་སོགས་རགས་པ་ནས་བློ་སྦྱངས་ཏེ། རིམ་གྱིས་རིམ་གྱིས་མཐར་ནི།
ཁག་གཉིས་དང་མཚམས་བཙོས་ཞག་ལོན་སོགས་བསྲུང་དཀའ་བ་རྣམས་ལའང་བློའི་རྩལ་བསྐྱེད་དེ་བསྲུངས་ལ། ཉེས་པས་མ་གོས་བར་
མཛད་པ་བཞིན་དུ། འོ་སྐོལ་རྣམས་ཀྱིས་ཀྱང་དེ་ལྟར་བསླབ་པར་བྱའོ། ། རྫོགས་སངས་རྒྱས་ནས་བརྒྱུད་པ་བར་མ་ཆད། །
རབ་བྱུང་ཀུན་གྱིས་འདི་བསྒོམས་འདི་ཡིས་གྲོལ། །དཔྱད་གསུམ་དག་པའི་རྨད་བྱུང་གྲུབ་པའི་སྲོལ། །སངས་
རྒྱས་དགྱེས་པའི་ལམ་བཟང་བླ་ན་མེད། ། དེ་ཡང་ཞིང་པོ་ཆེ་བ་བྱང་ཆུབ་སེང་གེ་ན་རེ། དགེ་སློང་རྡོ་རྗེ་རྒྱལ་མཚན་གྱིས། །སློབ་
དཔོན་མེད་ཕྱིར་གཞུང་རྣམས་ལ། །བལྟ་རྟོག་རྒྱས་ནས་བཤད་པ་མཛད། །ཅེས་པ་དང་། ཕྱི་མ་མངའ་རིས་འདུལ་བ་འཛིན། །རྒྱ་གར་
བརྒྱུད་པ་ཡོད་པར་བཞེད། །ཅེས་སྟོད་འདུལ་བ་ལ་བཤད་པའི་བརྒྱུད་པ་ཡོད་པ་དང་། སྨད་འདུལ་བ་ལ་བཤད་པའི་བརྒྱུད་པ་མེད་པར་འདོད་པ་ནི་མི་འཐད་དེ། ཡོན་ཏན་འོད་ཀྱི་སློབ་མ་ཆོས་ཀྱི་བཤེས་གཉེན་དེའི་སློབ་མ་སེང་གེ་གདོང་ཅན། དེའི་དུས་སུ་བོད་དུ་རྒྱལ་པོ་ཁྲི་སྲོང་ལྡེ་བཙན་བྱོན། མཁན་པོ་བོ་དྷི་ས་ཏྭ། དྭ་ན་ཤི་ལ། ཛི་ན་ལ་མི་ཏྲ། བི་མ་ལ་མི་ཏྲ་སོགས་སྤྱན་དྲངས། བོད་དུ་བཙུན་པ་ལ་སྔ་བ་རིན་ཆེན་བསྲུང་བ་དང་། བྱང་ཆུབ་སེམས་དཔའ་རྟ་སྐད་དུ་ལུང་བསྟན་པ་ཡེ་ཤེས་དབང་པོ་བ་དྲུང་བ་དང་། སད་མི་བདུན་མ་སོགས་པ་རབ་ཏུ་བྱུང་ཞིང་བསྙེན་པར་རྫོགས་པ་མཛད། དེ་རྣམས་ཀྱི་ནང་ནས་རྦ་རཏྣ་ལ། ལི་ཡེ་ཤེས་རིན་ཆེན་གྱིས་འདུལ་བ་གསན། དེ་ལ་གཡོ་དགེ་འབྱུང་གིས་གསན། གཡོ་སོགས་ལ་བླ་ཆེན་པོས་གསན། བླ་གྲུམ་གཉིས་ཀ་ལ་ཀླུ་མོས་ཆེན་པོས་གསན། ཀླུ་མེས་ལ་བུ་ཆེན། རྟོག །གྲུ། གླན། སྣ་བཞི་བྱུང་། དེའི་ནང་ནས་གྲུ་དམར་ཚུལ་ཁྲིམས་འབྱུང་གནས་ཀྱི་སློབ་མ་ལ། རླུང་། སྐྱོགས། གཟུངས་གསུམ་བྱུང་། དེའི་ནང་ནས་གཟུས་རྡོ་རྗེ་རྒྱལ་མཚན་གྱིས། གྲུ་ལའང་གསན་ཞིང་། ཀླུ་མེས་ལ་མདོ་རྩ་བ། རྒྱ་ཆེར་འགྲེལ་གྱིས་ཐོག་དྲངས་འགྲེལ་བ་གསུམ། འོད་ལྡན་རྩ་འགྲེལ། སོ་སོར་ཐར་པའི་འགྲེལ་པ་རྣམས་ལ་སྦྱངས་པ་ཆེར་མཛད་ཅིང་། ཁྱད་པར་རྒྱ་ཆེར་འགྲེལ་དང་། བམ་པོ་ལྔ་ཅུ་པ་ལ་ནན་ཏན་དུ་མཛད་པས་འདུལ་བའི་ཚིག་དོན་ལ་ཤིན་ཏུ་མཁས་པར་གྱུར་ཞིང་། ཕྱི་རླུང་སྐྱོགས་གཉིས་ལའང་འདུལ་བ་གསན་གཟུས་ཀྱི་བུ་ཆེན་ལ། འཛིམ། སྣེ། གླན། སྦོས་ལ་སོགས་པ་བྱུང་ཞིང་དེ་དག་ནས་རིམ་པར་བརྒྱུད་དེ། ད་ལྟའི་བར་དུ་ཡང་སྨད་འདུལ་བའི་བཤད་རྒྱུན་མ་ཆད་པར་ཡོད་པའི་ཕྱིར། ཡང་ཁ་ཅིག་ན་རེ། བླ་ཆེན་པོའི་བསྙེན་རྫོགས་ཀྱི་ཁ་སྐོང་། རྒྱ་ནག་དགེ་སློང་གཉིས་པོ་དེ། དགེ་སློང་ཡིན་མིན་ཐེ་ཚོམ་ཟ་ཞིང་། དགེ་ཚུལ་ཆུ་གཏོར་མར་གྲགས་པ་ནི། འང་ཞ་ཡེ་ཤེས་གཡུང་གིས། བླ་ཆེན་པོའི་མཁན་བུ། ཀྲེ་བོ་མཆོག་བླ་མ། བཀའ་དྲིན་ཞུས་པ་སོགས་ལས་དེ་ལྟར་གྲགས་ཤིང་། འ་ཞས་མཁན་པོ་བྱས་ནས། གཤེའུ་སྙེ་ནམ་པ་རབ་བྱུང་སྙེན་རྫོགས་མཛད། དེས་སོག་ཚུལ་ཁྲིམས་བླ་མ་མཛད། ཡང་དེར་བས་ཀྱི་སྙེན་རྫོགས་སུ་གྲགས་པ་ནི། འབྲེ་གཞོན་ཚུལ་གྱིས་བླ་ཆེན་པོའི་མཁན་བུ། ཡ་ཟི་བོན་སྟོན་ལ་བཀའ་དྲིན་ཞུས་པ་སོགས་ལས་དེ་ལྟར་དུ་གྲགས་ཤིང་། དེ་དག་ནས་བརྒྱུད་པའི་བླ་ཆེན་པོའི་སྡོམ་བརྒྱུད་ལ་དག་མ་དག་གི་རྩོད་པ་བྱེད་པ་ནི་ཤིན་~214~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཏུའང་མི་འཐད་དེ། གཏམ་བརྒྱུད་དེ་དག་ཀྱང་དག་པར་དཀའ་ཞིང་། དག་ནའང་བསྒྲུབ་བྱ་ལ་མི་མཐུན་པའི་སེམས་མ་སྐྱེས་ན། སྡོམ་པ་
སྐྱེ་བར་མདོ་ལུང་ལས་གསལ་བར་གསུངས་པའི་ཕྱིར།  སྟོད་པདྨ་ཁ་ཕྱེའི་སྲོལ་གསུམ་འདུལ་བའི་ལུགས། ། དེའང་ལྷ་བླ་མ་ཡེ་
ཤེས་འོད་ཀྱིས། རྒྱ་གར་ཤར་ཕྱོགས་ཀྱི་པཎྜི་ཏ་དྷརྨ་པཱ་ལ་སྤྱན་དྲངས། དེའི་མཁན་བུ། ས་དྷུ་པཱ་ལ། གུ་ཎ་པཱ་ལ། པྲ་ཛྙ་པཱ་ལ་ཏེ། པཱ་ལ་རྣམ་པ་
གསུམ། པྲ་ཛྙ་པཱ་ལའི་མཁན་བུ། ཞང་ཞུང་རྒྱལ་བའི་ཤེས་རབ། དེ་དག་ནས་རིམ་པར་བརྒྱུད་པ་ལ་སྟོད་འདུལ་བ་ཞེས་བྱ། སྨད་འདུལ་བའི་བཤད་པའི་བརྒྱུད་པ་ནི་གོང་དུ་བཤད་པ་ལྟར་ཡིན་ལ་མཁན་བརྒྱུད་ནི། ཤཱ་རིའི་བུ། དགྲ་གཅན་འཛིན། ཀླུ་སྒྲུབ། ལེགས་ལྡན་འབྱེད། དཔལ་སྦས། ཡེ་ཤེས་སྙིང་པོ། བོ་དྷི་ས་ཏྭ་རྣམས་བསམ་ཡས་ཀྱང་རིས་ལ་ཡོད་དོ། །དེ་དག་ནས་རིམ་པར་བརྒྱུད་པ་ལ་སྨད་འདུལ་བ་ཞེས་བྱ། ཁ་ཆེ་པཎ་ཆེན་ནས་བརྒྱུད་པ་ལ་ཕྱེ་ལུགས་ཞེས་བྱའོ། །དེས་ན་བོད་ན་འདུལ་བའི་བཤད་བསྒྲུབ་ཀྱི་སྲོལ་ཆེན་པོ་གསུམ་ཡོད་དེ། བོ་དྷི་སཏྭ་ནས་བརྒྱུད་པའི་བཤད་སྒྲུབ་ཀྱི་སྲོལ། དྷརྨ་པཱ་ལ་ནས་བརྒྱུད་པའི་བཤད་སྒྲུབ་ཀྱི་སྲོལ། ཁ་ཆེ་པཎ་ཆེན་ནས་བརྒྱུད་པའི་བཤད་སྒྲུབ་ཀྱི་སྲོལ་ཏེ། མེ་ཏོག་ཕྲེང་རྒྱུད་ཀྱི་བཤད་སྲོལ་ལོ། །
ཟབ་རྒྱས་གཏིང་དཔག་དཀའ་མོད་དེ་ལྟ་ནའང་། །འདུལ་བའི་སྤྱི་ལམ་ངེས་འབྱུང་ཚུལ་ཁྲིམས་ཏེ། །དེ་
ལས་གཙོ་བསྡུས་མཐར་ཐུག་ཉམས་ལེན་ནི། །བསྟན་པའི་རྩ་བ་ཐར་འདོད་འཇུག་པའི་སྒོ། །ཆེས་མཆོག་རྩ་བ་
དགེ་སློང་གཞན་གནོད་སྤོང་། །སྐལ་དམན་སྐྱེ་བོ་འཇུག་གམ་མིན་ཡང་རུང་། །སྐལ་ལྡན་འདི་བསྒོམ་འདི་ཡིས་གྲོལ་བར་ཤོག །འདུལ་བ་རྒྱ་མཚོའི་དབུས་གནས་ལུང་གིས་བརྒྱན། །སོ་ཐར་བསྟན་པའི་རྩ་བ་ལེགས་དགོངས་ནས། །གཡེལ་མེད་བསྒྲུབ་པའི་བཙུན་པ་ཡོན་ཏན་འོད། །བདག་ཀྱང་དེང་ནས་དེ་དང་མཚུངས་པར་ཤོག །
འདི་ཉིད་རྣམ་བཤད་ཀྱི་འགྱུར་བྱང་དུ། ས་གསུམ་བརྙེས་ནས་དཔལ་ལྡན་རྒྱལ་བ་རྣམས་ཀྱི་སྲས། ཡོན་ཏན་འོད་ཅེས་བྱ་བ་ཡོན་ཏན་
རྣམས་ཀྱི་གཙོ། ཞེས་དང་། བསོད་ནམས་ཕྱིར་ནི་གང་གི་བར་སྣང་ལ་འཁོད་ཅིང་། ཞེས་དང་། རྩོད་པ་ཆེན་པོ་རྣམས་ཀྱི་ཁྱུ་མཆོག་བསྟན་
བཅོས་དུ་མ་མཛད་པ། གཞུང་འབུམ་ཕྲག་བཅོ་བརྒྱད་ལ་ཁ་ཏོན་མཛད་པའི། ཞེས་གསུངས་ཞིང་། རྒྱ་ཆེར་འགྲེལ་པ་ལས། འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ་ཆེན་པོ། བྲམ་ཟེའི་སློབ་དཔོན་བཙུན་པ་ཡོན་ཏན་འོད་བདག་དང་གཞན་གྱི་གྲུབ་པའི་མཐའ་རྒྱ་མཚོའི་ཕ་རོལ་དུ་སོན་པ། བདེ་བར་གཤེགས་པའི་ཆོས་འདུལ་བ་བདུད་རྩིའི་ཉིང་ཁུས་ཤེས་རབ་ཀྱི་དབང་པོ་རྒྱས་པ། དེ་བཞིན་
གཤེགས་པའི་བཀའ་དམ་པ་ནན་ཏན་སྙིང་པོར་བསྒྲུབ་པ་ཞེས་གསུངས།
 ཚིག་ཕྲེང་སྦུ་བས་མ་ངོམས་དེ་དོན་བསྒོམ། །དེང་ནས་
བཟུང་སྟེ་ཚངས་སྤྱོད་འདུལ་བ་འཛིན། །ཞེས་བྱར་མིང་ཐོབ་ཀུན་གྱིས་མཆོད་པ་དང་། །སྤྱི་བོའི་ཐོད་བཞིན་རྒྱུན་
དུ་བསྟེན་པར་ཤོག །བརྒྱད་ཁྲི་བཞི་སྟོང་ཆོས་ཚུལ་རྒྱ་མཚོའི་སྒོ། །ཀུན་གྱི་རྩ་བ་འདུལ་བ་འབུམ་སྡེའི་གཞུང་། ། ཡོན་ཏན་འོད་ཀྱི་རྨད་བྱུང་ལམ་སྲོལ་དེར། །ཐར་འདོད་སྐྱེ་བོ་རིང་ནས་འཇུག་པར་ཤོག །མཁས་རྣམས་གྲགས་པ་གཙོར་འཛིན་ཚིག་ལ་ཞེན། །སྒོམ་ཆེན་འཚོ་བའི་རྗེས་འབྲང་གྱ་ཚོམ་བསྒོམ། །འགྲོ་གཞན་དོན་མེད་བྱ་བས་ཚེ་~215~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ལོ་འདའ། །དེ་རྣམས་ཀུན་ཀྱང་ཚུལ་འདིར་འཇུག་པར་ཤོག །འཕགས་པའི་ཡུལ་དང་གངས་རིའི་ཁྲོད་འདིར་
ཡང་། །ཉི་ཟླ་ལྟར་གྲགས་རྒྱ་ཆེན་འདུལ་བ་ཡི། །བསྟན་པའི་རྩ་བ་སོ་ཐར་ཚུལ་ཁྲིམས་ལ། །ཀུན་ནས་གཟིགས་པའི་མཁྱེན་ལྡན་དཔང་བཞག་སྟེ། །ཉིན་དང་མཚན་མོ་ལན་གསུམ་ཐུན་དྲུག་ཏུ། །དྲན་དང་ཤེས་བཞིན་བག་ཡོད་སྦྱོར་བ་ཡིས། །སྲོག་དང་བརྡོས་ཏེ་སྤང་བླང་འཁྲུལ་མེད་ཀྱིས། །འདུལ་བའི་བསླབ་ཁྲིམས་རྣམ་པར་དག་པར་ཤོག །ཁྱད་པར་རྒྱ་ཆེན་འདུལ་བའི་ཤིང་རྟའི་སྲོལ། །བཙུན་པ་ཡོན་ཏན་འོད་ཀྱིས་ཕྱེ་བ་བཞིན། །རང་ཉིད་བསྒྲུབ་དང་གཞན་ལ་འདོམས་པ་ལ། །གེགས་མེད་ཕྱོགས་དུས་ཀུན་དུ་རྒྱས་བྱེད་ཤོག །ཆེན་པོ་རྣམས་ཀྱིས་ལན་བརྒྱར་བསྔགས་པ་ཡི། །བསྟན་པའི་རྩ་བ་རྒྱ་ཆེན་འདུལ་བའི་སྲོལ། །དཔྱོད་ལྡན་མཁས་པ་མགུ་བསྐྱེད་རྩོད་བྲལ་བ། །ལམ་བཟང་འདི་དང་མཇལ་བ་བླ་མའི་དྲིན། །སོ་སོ་ཐར་བའི་སྡོམ་པ་འདུལ་བ་བཞིན་ཉམས་སུ་ལེན་པའི་ཕྱིའི་ཉམས་ལེན་གྱི་སྐབས་ཏེ་དང་པོའོ། །
༈ སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ཁམས་གསུམ་ཆོས་ཀྱི་རྒྱལ་
པོ་ཤཱཀྱའི་ཏོག །རྒྱལ་བའི་མཁྱེན་རབ་གཅིག་བསྡུས་འཇམ་པའི་དབྱངས། །རྨད་བྱུང་ལུང་བསྟན་བརྙེས་པའི་ཀླུ་སྒྲུབ་ཞབས། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །
སློབ་དཔོན་ཀླུ་སྒྲུབ་ལ་ལུང་བསྟན་བཞི་བཅུ་ཙམ་
ཡོད་པར་གྲགས་ཤིང་། འཕགས་ཡུལ་གྱི་ཐེག་ཆེན་གྱི་པཎ་གྲུབ་ཐམས་ཅད་ཀྱིས་སྟོན་པ་དང་ཁྱད་མེད་དུ་འཛིན། འོད་བྱེད་ས་གསུམ་
བརྙེས་པའི་འཕགས་པ་ལྷ། ། སློབ་དཔོན་འདི་ཉིད་ཀྱང་འཕགས་ཡུལ་གྱི་ཐེག་ཆེན་གྱི་པཎ་གྲུབ་ཐམས་ཅད་ཀྱིས་ཀླུ་སྒྲུབ་དང་ཁྱད་
མེད་ལྟ་བུར་འཛིན་དུས་འཁོར་རྒྱུད་ཕྱི་མ་ལ། དགེ་བཅུའི་ལམ་གྱི་གྲུབ་པར་གྱུར་པ་འཕགས་པ་ལྷ་དང་། ཞེས་ལུང་བསྟན་ཞིང་། སློབ་
དཔོན་འདི་ས་བརྒྱད་པར་གྲགས་ཏེ། འཇམ་དཔལ་རྩ་རྒྱུད་ལས། འཕགས་པ་མིན་ལ་འཕགས་པའི་མིང་། ཞེས་གསུངས་པས་བརྟག་པར་
བྱའོ། །ཞེས་བུ་སྟོན་རིན་པོ་ཆེས་གསུངས། ཟབ་མོའི་དོན་རྟོགས་དཔལ་ལྡན་ཟླ་བའི་ཞབས། ། སློབ་དཔོན་འདི་སྐྱེ་བ་ལྔ་བརྒྱར་
འཇམ་དཔལ་གྱིས་བྱིན་གྱིས་བརླབས་ཤིང་། རི་མོར་བྲིས་པའི་བ་ལ་འོ་མ་འཇོ་ནུས་པ། རྡོའི་ཀ་བ་ལ་ཕྱག་མི་ཐོགས་པར་དབྱུག་པ་ལ་
སོགས་པའི་ཡོན་ཏན་དང་ལྡན་ཞིང་། འདི་ཉིད་ཀྱི་བཞེད་སྲོལ། དབུ་མ་ཐལ་འགྱུར་བའི་ལུགས་འདི་གཏིང་དཔག་དཀའ་ཞིང་། ཆེས་ཟབ་
མཆོག་ཏུ་གྱུར་པ་ཡིན་ནོ་ཞེས་དགེ་བའི་བཤེས་གཉེན་བཀའ་གདམས་པ་དག་གསུང་། ལྟ་ངན་ཚར་གཅོད་རིག་པའི་ཁུ་བྱུག་ལ། །
ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །བྱང་ཆུབ་སེམས་འབྱོངས་སློབ་པའི་རྡོ་རྗེ་དང་། །པཎ་
ཆེན་ལྔ་བརྒྱའི་གཙོ་བོ་ཛེ་ཏ་རི། །འགྲོ་བའི་དོན་བརྩོན་རྡོ་རྗེ་གདན་པ་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དེ་སྲས་རྡོ་རྗེ་གདན་པ་གཉིས་པའི་ཞབས། །པཎ་ཆེན་ལུང་གི་དབང་ཕྱུག་པུ་ཎྱེ་ཤྲཱི། །
གྲོ་
ལུང་བ་ཆེན་པོས་སྟེང་ས་ལོ་ཙཱ་བ་རྒྱ་གར་དུ་བཏང་ནས། བྱེ་བྲག་བཤད་འཚོ་དང་། དཔག་བསམ་འཁྲིལ་ཤིང་སོགས་སྔར་མ་འགྱུར་བ་~216~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བསྒྱུར་བ་དང་། ཁྱད་པར་མདོ་མངས་ཀྱི་ལུང་ཚང་བ་ཞིག་ཚོལ་གསུངས་ནས་སྟེང་ལོས། ཛྙཱ་ན་ཤྲཱི་དང་། པུ་ཎྱེ་ཤྲཱི་གཉིས་ལ། མདོ་སུམ་བརྒྱ་
པོ་དགུའི་ལུང་མདོ། བྲ་པོ་ཡང་སུ་ཎ ྡྱེ་ཤྲཱི་མང་ཟེར་ནས། དེ་ལ་སྟེང་མོན་གསན། དེས་ན་མདོ་མདས་སོགས་བཀའ་འགྱུར་གྱི་ལུང་བས་མོ་ཆེ་
དུ་ཎྡྱེ་ཤྲཱི་ནས་བརྒྱུད་དོ། ངོ་མཚར་གདམས་པའི་མཛོད་འཛིན་རིན་ཆེན་གྲགས། ཕྱག་འཚལ། འདི་ལ་རྒྱ་གར་ན་བོད་ཀྱི་བྱང་ཆུབ་སེམས་
དཔར་གྲགས་ཤིང་། ས་སྐྱའི་གདན་ས་ཡང་མཛད། ས་སྐྱ་པའི་གདམས་ཕྲན་ཟབ་མོ་དུ་མ་ཞིག་འདི་ནས་བརྒྱུད་པས། ས་སྐྱ་པའི་ཕྱོགས་ལ་
སྐུ་དྲིན་ཤིན་ཏུ་ཆེའོ། ། ཁམས་གསུམ་བླ་མ་བརྩེ་ཆེན་ས་སྐྱ་པ། །བསམ་བཞིན་སྤྲུལ་པའི་གཟུགས་འཛིན་བསོད་
ནམས་རྩེ། །རྒྱལ་སྲས་གྲུབ་པའི་ས་བརྙེས་རྗེ་བཙུན་མཆོག །ཕྱག་འཚལ་གསོལ་འདེབས་སྙིང་ནས་སྐྱབས་སུ་
མཆི། །སངས་རྒྱས་སྤྲུལ་པའི་སྐུར་སྟོན་ཆོས་ཀྱི་རྗེ། །ལག་ནས་པད་མའི་རྣམ་འཕྲུལ་འགྲོ་བའི་མགོན། །མཁས་གྲུབ་འཁོན་སྟོན་ཆེན་པོ་ཐུགས་རྗེའི་མཚན། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །མཁས་བཙུན་བྱང་སེམས་ཆེན་པོ་རིན་ཆེན་མགོན། །སྤྱན་རས་གཟིགས་དབང་རྒྱལ་སྲས་རིན་པོ་ཆེ། །གནས་ལྔ་རིག་པའི་པཎ་ཆེན་བྱང་ཆུབ་རྩེ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །རྗེ་བཙུན་ཤར་པ་རྒྱལ་སྲས་དམ་པ་བྲལ། །བཀའ་དྲིན་མཚུངས་མེད་རྩ་བའི་བླ་མ་
བདག་ཆེན་སྐྱེད་ལྷས་པ་དང་། རྗེ་གསེར་མདོག་ཅན་པ་ སོགས། །
དབུ་མའི་ལུགས་ཀྱི་བྱང་སེམས་སྡོམ་བརྒྱུད་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། ཡང་
འདིའི་བརྒྱུད་རིམ་ནི། གསུང་བ་ཇི་ལྟ་བ་བཞིན་བྱས་ན་རུང་ངོ་། །ཞེས་སྐྱེས་ཆེན་དམ་པ་དག་གིས་གསུངས། རྗེ་གསེར་མདོག་ཅན་པའི་
དྲུང་དུ། བྱང་སེམས་འདུལ་བའི་རྣམ་གཞག་རྒྱས་པ་དང་། དེའི་རྒྱབ་རྟེན་དང་། འབྱུང་ཁུངས་ཀྱི་བསྟན་བཅོས་ཀྱི་བསྟན་གཙོ་བོར་གྱུར་པ།
སྤྱོད་འཇུག་དང་། བསླབ་བཏུས་སོགས་སྤྱོད་ཕྱོགས་རྣམས་ཐོས།  ལྷ་མིའི་སྟོན་པ་ཁམ་གསུམ་ཆོས་ཀྱི་རྗེ། །རྒྱལ་བའི་བྱམས་
བརྩེ་གཅིག་བསྡུས་མི་ཕམ་མགོན། །རྨད་བྱུང་ལུང་བསྟན་བརྙེས་པའི་ཐོག་མེད་ཞབས། །ཕྱག་འཚལ་གསོལ་
འདེབས་སྙིང་ནས་སྐྱབས་སུ་མཆི། ། སློབ་དཔོན་འདི་ཡང་སངས་རྒྱས་ཀྱིས་ལུང་བསྟན་ཞིང་། ཙཎྜ་གོ་མི་མན་ཆོད་ཀྱི་འཕགས་
ཡུལ་གྱི་ཐེག་ཆེན་གྱི་པཎ་གྲུབ་རྣམས་ཀྱིས་སངས་རྒྱས་གཉིས་པར་འཛིན། བྱམས་པ་ཐོགས་མེད་ཀྱིས་གསུངས་ཤིང་ཞེས་པའི་འགྲེལ་པར།
བྱམས་པ་དང་། ཐོགས་མེད་དང་། ཀླུ་སྒྲུབ་རྣམས་རིམ་པ་བཞིན། ས་བཅུ་པ་དང་། ས་གསུམ་པ་དང་། ས་དང་པོ་པར་གསུངས། སའི་སྟོད་འགྲེལ་དུ། འཇིག་རྟེན་ཀུན་ལ་ཕན་ཕྱིར་ཐོགས་མེད་ཅེས་བྱ་བ། །ཆོས་རྒྱུན་ཏིང་འཛིན་སྟོབས་ཀྱིས་དྲངས་པའི་བདུད་རྩིའི་ཆོས། །འཕགས་པ་མི་ཕམ་ཞལ་གྱི་བུམ་པ་ནས་བླུགས་པ། །གསན་པའི་སྙིམ་པས་གསོལ་བ་དེ་ལ་ཕྱག་འཚལ་ལོ། །ཞེས་དང་། རྣམ་བཤད་བསྡུ་བའི་འཇུག་ཏུ། འཕགས་པ་ཐོགས་མེད་བདག་དང་གཞན་གྱི་གྲུབ་པའི་མཐའ་རྒྱ་མཚོའི་ཕ་རོལ་དུ་བྱོན་ནས། ཆོས་རྒྱུན་གྱི་ཏིང་ངེ་འཛིན་གྱི་ཁྱད་པར་འཕགས་པ་མི་ཕམ་པའི་ཞལ་གྱི་པད་མོ་རྙོག་པ་མེད་པ་སྤྱི་བོས་ལེན་པར་མཛད་པ། ཞེས་བྱམས་པ་ལ་ཆོས་གསན་པར་ཡང་གསུངས་སོ། །
དེ་སྲས་སངས་རྒྱས་གཉིས་པ་དབྱིག་གི་གཉེན། ། སློབ་དཔོན་འདི་ལ་ཡང་འཕགས་ཡུལ་ན་སངས་རྒྱས་གཉིས་པ་~217~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ལྟར་དུ་གྲགས་ཏེ། ཇི་སྐད་དུ། བློ་ལྡན་རྣམ་དཔྱོད་འཇིག་རྟེན་གྱི། སངས་རྒྱས་གཉིས་བ་ལྟར་བརྗོད་པ། འགྲོ་བའི་ཡང་དག་གཉེན་གྱུར་པ།
དབྱིག་གཉེན་ཞེས་བྱ་དེས་མཛད་དོ། །ཞེས་གསུངས། གཞན་ཡང་སའི་བསྟོད་འགྲེལ་ལས། འཕགས་པ་ཐོགས་མེད་ཐུབ་པ་དཔག་བསམ་ཤིང་གྱུར་ལས། །ཚིག་གི་ཡལ་ག་འཁྲུངས་ལས་ཡི་གེའི་མེ་ཏོག་གི། །ཆར་བས་རྣམ་རྒྱན་བློ་བདེར་གྱུར་པའི་དཔལ་ཡོན་ཅན། །དེ་ཡི་གཅུང་པོ་དཔལ་ལྡན་དེ་ལ་ཕྱག་འཚལ་ལོ། །ཞེས་གསུངས། མདོར་ན་རིགས་མཆོག་ཏུ་གྱུར་པ་བྲམ་ཟེའི་རིགས་ལས་རབ་ཏུ་བྱུང་བའི་དགེ་སློང་། སྐྱེ་བ་ལྔ་བརྒྱར་པཎྜི་ཏར་གྱུར་ཞིང་། འབུམ་སྡེ་དགུ་བཅུ་རྩ་དགུའི། བརྒྱད་ཅུའི་དོན་རྟོགས་ཤིང་ཐུགས་ལ་མངའ་བ། ཞག་བཅུ་གཉིས་སུ་ཞལ་
སྟོན་མཛད་པའི་ཡོན་ཏན་དང་ལྡན་ནོ། །
འཕགས་མཆོག་རབ་དགའི་ས་བརྙེས་རྣམ་གྲོལ་སྡེ། ། འདིས་ཀྱང་སངས་རྒྱས་ལ་ཆོས་
དངོས་སུ་ཉན་ ཚོགས་ཀྱི་ལམ་ཞུགས་བཙུན་པ་རྣམ་གྲོལ་སྡེ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །
སྐྱེས་ཆེན་དམ་པ་རྗེ་བཙུན་མཆོག་གི་སྡེ། །ཀུན་ནས་ཉེར་ཞི་རྒྱལ་སྲས་འདུལ་བའི་སྡེ། །རྒྱལ་ཡུམ་བསྟན་པའི་
བཀའ་བབས་སེང་གེ་བཟང་། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། སློབ་དཔོན་འདི་འཕགས་
ཡུལ་ན། རྒྱལ་བའི་ཡུམ་ལ་མཁས་པར་གྲགས་ཏེ། རྒྱལ་པོ་ས་སྐྱོང་གིས། ཡུམ་འཆད་ལ་སློབ་དཔོན་སེང་གེ་བཟང་པོ་མཁས་པར་ཐོས་
ནས་གདན་དྲངས་ཏེ། བསྟན་བཅོས་རྩོམ་པའི་སྦྱིན་བདག་བྱས། དེའི་ཚེ་སློབ་དཔོན་སེང་གེ་བཟང་པོ་ཞེས་བྱ་བ་རྒྱལ་རིགས་ལས་རབ་ཏུ་བྱུང་བ། ཕྱི་ནང་གི་གྲུབ་མཐའ་ཐམས་ཅད་ལ་མཁས་པ། ཁྱད་པར་དུ་ཡུམ་གྱི་དོན་ལ་རིང་བུ་གོམས་པ་དེས། ལེ་བརྒྱད་མ། བརྒྱད་སྟོང་འགྲེལ་ཆེན། དོན་གསལ། བསྡུད་འགྲེལ། ཤེར་ཕྱིན་སྒོམ་པ་སོགས་མཛད་ཅེས་གྲགས། ཤེར་བློའི་འགྲེལ་པར། ཐུགས་རྗེ་ཆེན་པོ་དང་ལྡན་པའི་བཅོམ་ལྡན་འདས་བྱམས་པས་དེའི་སྐྱོ་བ་བསལ་བའི་ཕྱིར། མངོན་པར་རྟོགས་པ་དང་བཅས་པའི་བཅོམ་ལྡན་འདས་མ་ཡང་བཤད་དོ། །ཞེས་ཟེར་བ་རྗེས་སུ་ཐོས་པ་ཡིན་ནོ། །ཞེས་བྱམས་པ་ལ་ཆོས་དངོས་སུ་གསན་པར་བཤད། ཆོས་བཤེས་ཀྱི་འགྲེལ་པར། ལོ་བཅུ་བདུན་དུ་དགེ་བའི་བཤེས་གཉེན་མཉེས་པར་བྱས་པས། རྨི་ལམ་དུ་བྱམས་པས་རྗེས་སུ་བཟུང་ཞེས། རྨི་ལམ་དུ་བྱམས་པ་ལ་ཆོས་གསན་པར་བཤད་དོ། །
བསམ་གཏན་བསྒྲུབ་ལ་བརྩོན་པའི་ཀུ་ས་ལི། །དེ་སྲས་བདེ་བ་ཅན་པ་གཉིས་པའི་ཞབས། །སྔོན་མེད་
བསྟན་པ་རྒྱས་མཛད་གསེར་གླིང་པ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། ལུང་རྟོགས་
མཛོད་འཛིན་དཔལ་ལྡན་ཨ་ཏི་ཤ ། ལྕགས་ཕོ་སྤྲེའུའི་ལོ་ལ་བསྟན་པ་བསྣུབས། དེ་ནས་བདུན་ཅུ་རྩ་བརྒྱད་པ་མེ་མོ་གླང་གི་ལོ་ལ།
དབུས་གཙང་གི་མི་བཅུས་ཁམས་ནས་སྡོམ་པ་བླངས། དེ་ནས་ལོ་དྲུག་ཅུ་རྩ་བཞི་སོང་བ་ཆུ་ཕོ་རྟའི་ལོ་ལ། ཇོ་བོ་བོད་དུ་བྱོན་པའི་ཐོག་མ་སྐྱིད་
གྲོང་དུ་ཕེབས། དེའི་ཚེ་ལོ་ཆེན་རིན་ ཆེན་བཟང་པོ་ལོ་བརྒྱད་ཅུ་གྱ་ལྔ། མི་ལ་དང་། བ་རིས་ལོ་གསུམ། ཁྱུང་པོས་ལྔ་བཅུ་ང་གསུམ། མར་པས་སོ་གཅིག །འཁོན་དཀོན་མཆོག་རྒྱལ་པོས་དགུ། པོ་ཏོ་བས་བཅུ་གཉིས། སྣེ་ཐུར་བ་འཁྲུངས། འབྲོམ་སྟོན་པས་དགུང་ལོ་སོ་བརྒྱད་ལོན། ཇོ་བོ་མང་ཡུལ་དུ་ཕེབས་པ་དེ་ནས་ལོ་གསུམ། མངའ་རིས་དབུས་སུ་ལོ་བརྒྱད། ལམ་བར་ལ་གཅིག་སྟེ་ལོ་བཅུ་གཉིས་ཀྱི་བར་ལ་བོད་~218~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡུལ་དུ་བསྟན་པ་ཉམས་པ་རྣམས་གསོས། མ་ཉམས་པ་རྣམས་གོང་ནས་གོང་དུ་རྒྱས་པར་མཛད། གདུལ་བྱ་འཁྲིད་པའི་རིམ་པ་ནི། སྐྱེས་
བུ་གསུམ་གྱི་ལམ་གྱི་རིམ་པའི་སྒོ་ནས་འཁྲིད་སྟེ། མ་དག་པའི་ཆོས་ལུགས་སུན་ཕྱུང་སྟེ་རང་འགགས་དང་། བསྟན་པ་རྣམ་དག་ཉི་མ་ཤར་བ་
ལྟར་ཆེས་ཆེར་གསལ་བར་མཛད་སྟེ། བདུན་ཅུ་རྩ་གསུམ་པ་ཤིང་ཕོ་རྟའི་ལོ་ལ་དགའ་ལྡན་དུ་གཤེགས།  ཡོངས་རྫོགས་བསྟན་པའི་
བཀའ་བབས་འབྲོམ་སྟོན་རྗེ། ། འདི་ཉིད་སྒྲོལ་མས་ལུང་བསྟན་ཞིང་། སྔོན་གྱི་དགེ་བསྙེན་ཆོས་འཕེལ་ཞེས་བྱ་བ་དང་། སྲོང་བཙན་
སྒམ་པོ་སོགས་དང་རྒྱུད་གཅིག །དྲུག་ཅུ་རྩ་གསུམ་ལ་དགའ་ལྡན་དུ་གཤེགས། བརྩོན་པས་གྲུབ་བརྙེས་སྤྱན་སྔ་ཚུལ་ཁྲིམས་
འབར། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །གུས་པས་བླ་མ་དབང་འདུས་གཞོན་ནུ་འོད། །
མཚུངས་མེད་དམ་པའི་སྐྱེ་བོ་ཆར་ཆེན་པ། །གནས་བརྟན་དགྲ་བཅོམ་ཆེན་པོ་དཔལ་ལྡན་གྲོ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །ཐུགས་སྲས་སངས་རྒྱས་བསྒོམ་པ་འགྲོ་བའི་མགོན། །མཁས་གྲུབ་མཆིམས་སྟོན་ཆེན་པོ་ནམ་མཁའ་གྲགས། །མཁས་བཙུན་བསོད་ནམས་ཡེ་ཤེས་རྒྱལ་བའི་སྲས། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །གནས་བརྟན་བྱང་སེམས་ཆེན་པོ་བསོད་ནམས་གྲགས། །
འདི་ཉིད་
གཤེགས་ཁར། རྒྱལ་སྲས་ཐོགས་མེད་པས་འཇུག་པ་སེམས་བསྐྱེད་གསན་པའི་ཚེ། མཁྱེན་པར་གསོལ་བ་བཏབ་པའི་སྐབས་སུ། ས་
གཡོས་མེ་ཏོག་གི་ཆར་ཆེན་པོ་བབས། དྲི་ཞིམ་པོའི་ངད་ལྡང་། རོལ་མོའི་སྒྲ་སྙན་གྲགས། འཇའ་ཚོན་གྱི་གུར་ཕུབ། ཆོ་ག་ཆེར་ནས། མཁན་ཆེན་རིན་པོ་ཆེའི་གསུང་ནས། ཆོས་བདག་པོ་ལ་འཕྲོད། ད་དེ་བཙུན་རྣམས་དེ་ རིང་ཤིང་ཡང་འགྱོད་པ་མེད་དོ་ཞེས་གསུངས་ནས། རྒྱལ་ཚབ་དུ་དབང་བསྐུར། དེ་ནས་རིང་པོ་མ་ཐོགས་པར་གཤེགས་ཀར་སྒྱུ་མའི་དཔེ་བརྒྱད་པོ་དེ་ནར་པ་ཞིག་གསུངས་ནས་གཤེགས་ཤེས་
གྲགས།
མཚུངས་མེད་རྒྱལ་བའི་སྲས་པོ་བཟང་པོ་དཔལ། ། དེ་ཡང་སེམས་དཔའ་ཆེན་པོ་འདི་ཉིད་ལ། རྒྱ་ནག་གི་རྒྱལ་པོ་ཆེན་
པོ་ཧོང་ཐ་རྩེ་དང་། རྒྱ་གར་དང་། བལ་ཡུལ་དང་། ཡ་ཙེ་ལ་སོགས་པའི་རྒྱལ་ཕྲན་རྣམས་ཀྱིས་ཀྱང་གུས་པས་འདུད་ཅིང་། ཤཱཀྱ་ཐུབ་པའི་
རྒྱལ་ཚབ་དམ་པར་གྱུར་པ་བསྟན་པའི་བདག་པོ་བོ་དོང་ཐོགས་མེད་ཅེས་སོགས་ཀྱིས་བསྟོད་པ་དང་། གདམས་པ་བཀུར་བ་ཞུ་ཞེས་པའི་ཕྲིན་ཡིག་འབུལ་བ་དང་བཅས་པ་རིམ་པར་བྱུང་ཞིང་། གཞན་ཡང་འཇམ་དབྱངས་དོན་ཡོད་པ་སྐུ་མཆེད། ཏི་ཤྲཱི་བསོད་བློ་བོ་སྐུ་མཆེད། རྡ་དབེན་ཀུན་དགའ་རིན་པོ་ཆེན། ཏ་དབེན་ཀུན་དགའ་ལེགས་པ་སོགས་ས་སྐྱ་པའི་གདུང་བརྒྱུད་རྣམས་དང་། སྲས་ཀྱི་ཐུ་བོ་ལོ་ཆེན་བྱང་རྩེ་སོགས་དང་། ཕག་གྲུ། སྟག་ལུང་། རྒྱ་མ་རིན་པོ་ཆེ་སོགས། དབུས་གཙང་གི་སྐྱེས་ཆེན་དམ་པ་ཕལ་ཆེ་བ་དམ་པ་ཕལ་ཆེ་བ་སློབ་མར་འདུས་ཤིང་། དཔང་ལོ་ཆེན་པོའི་གསུང་ནས། ཐོག་མར་ཤེས་བྱ་ཀུན་ལ་མཁས་པར་བྱས། །བར་དུ་མཁས་པའི་ཚོགས་སུ་ལེགས་པར་བཤད། །ཐ་མར་འདྲིས་པའི་དོན་ལ་བརྩོན་པར་བསྒོམ། དུས་གསུམ་རྒྱལ་བ་ཀུན་གྱི་བཞེད་གཞུང་ཡིན། །ཞེས་ས་སྐྱ་པཎྜི་ཏས་གསུངས་པ་དེ། གུ་རུ་ཐོགས་མེད་ཁོང་གིས་བྱས་པ་ཡིན་པས། འོ་སྐོལ་ཆོས་པ་རྣམས་ཀྱི་ནང་ན་ཆོས་བྱེད་པ་ཏ་མང་བར་འདུག་སྟེ། བསྟན་པ་ཐོབ་པ་དུ་ཙམ་བདོག་གམ། གཞན་ནི་ང་ལ་རྒྱུས་མེད། བསྟན་པ་ཐོབ་ངེས་ཤེས་པ་ཐོགས་མེད་ཁོང་ཡིན། ཕོ་སྐྱེས་པ་ཡིན་ཟེར་ན་ཁོང་ལ་ཟེར་བ་ལགས། མི་~219~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
གཞན་གྱིས་ངའི་རྒྱུད་ཚོན་སླེབ་པ་ལ་དཀའ་ལས་ཆེན་པོ་ཡོད། ངས་གུ་རུ་ཐོགས་མེད་ཀྱི་རྒྱུད་ཚོད་སླེབ་པ་ལ་བསྐལ་པ་མང་པོར་ཚོགས་
བསགས་དགོས། ང་ཁོང་གི་བླ་མ་ཡིན། ཁོང་ངའི་སློབ་མ་ཡིན་ཏེ། ངའི་བླ་མ་ཞིག་ལས་ཀྱང་དེ་ལ་མོས། མི་རྒན་ནམ་འཆི་བའི་སྔས་ཁར་གུ་རུ་ཐོགས་མེད་ཡོད་པ་ཞིག་བྱུང་ན་དགའ་སྟེ། ང་ཕྱོགས་ཐམས་ཅད་དུ་རྒྱུག །ཁོང་གཅིག་ཏུ་བཞུགས་འདིས། ཡིད་སྨོན་ཐོག་ཏུ་ཨེ་འབབ་ཡིན། ཞེས་གསུངས་ཟེར་ཞིང་། གསུང་ཡིག་བསྐུར་བའི་ནང་ནའང་། ཁྱེད་ལ་ང་འདྲའི་སློབ་དཔོན་བརྒྱ་ཡོད་ཀྱང་། ང་ལ་ཁྱོད་འདྲའི་སློབ་མ་ཁྱོད་ལས་མེད་ཅེས་གསུངས། ཀུན་མཁྱེན་དོལ་པོའི་གསུང་ནས། ང་ལ་ཕ་བས་ལྷག་པའི་བུ་གཅིག་ཡོད་པ་ཡིན་ངའི་སློབ་མ་འདི་འདྲ་གཞན་ན་ཡོད་ན་སྨོན་ནོ་འཚོལ། སྐྱེས་བུ་དམ་པ་འདི་འདྲ་འཇིག་རྟེན་ན་དཀོན་གསུངས། བླ་མ་རིན་ཡེ་བ་བླ་མ་ཡིན་ཡང་། སེམས་དཔའ་ཆེན་པོའི་མཚན་ནས་བརྗོད་པ་ཙམ་ན་ཕྱག་ཐལ་མོ་སྦྱར། སྤྱན་ཆབ་མང་པོ་འདོན་ཟེར། སློབ་དཔོན་ཡོན་ཏན་འོད་ཀྱིས་ཇོ་ནང་དུ། ཆོས་རྗེ་ཀུན་མཁྱེན་པ་ལ་མཇལ་དུ་བྱོན་དུས། ཁྱེད་རྔུལ་ཆུ་བ་བླ་མའི་སྐལ་བ་རྒྱལ་སྲས་པ་མིང་དོན་མཐུན་པའི་བྱང་ཆུབ་སེམས་དཔའ་ཆེན་པོ། ཁོང་མཛད་སྤྱོད་རྣམ་པར་དག་པ། ཕྲིན་ལས་རྒྱ་ཆེན་པོ་ཅན་དེས། གྲུབ་མཐའ་དེ་འོ་སྐོལ་འདོད་པ་འདི་མཛད་ན། ལྟ་སྤྱོད་ཕུན་སུམ་ཚོགས་པ་ཡོང་བ་གདའ་སྟེ། ཁོང་པ་ཡང་ལྟ་བ་སྔ་རབས་པ་ལ་ཞེན་ཆེ་བ་འདྲ། ཁོང་དང་ལྟ་བ་འདིའི་ཆོས་ཀྱི་འབེལ་གཏམ་ཞིབ་པ་ཞིག་བྱ་བསམ་པ་ཡིན་ཏེ། ངས་ལན་གཅིག་རྔུལ་ཆུར་ཕྱིན་པས་ཀྱང་ཁོང་མཚམ་དམ་པོ་ལ་བཞུགས་འདུག་པས་མ་མཇལ། ངས་ཅི་ཡང་མི་ཤེས་ཟེར་བའི་ལན་གཅིག་ལས་མ་བྱུང་། ད་རུང་ཁོང་དང་ཅིག་འཕྲད་དགོས། གང་ལྟར་ལགས་ཀྱང་རྒྱལ་སྲས་པ་དེ་མཚུངས་པ་མེད་པའི་བྱང་ཆུབ་སེམས་དཔའ་ཡིན། འདི་ནས་འཕོས་མ་ཐག་བྱམས་མགོན་གྱི་དྲུང་དུ་ཟང་ཐལ་ལེ་འགྲོ་རྒྱུ་དེ་ཡིན། དེའི་རྒྱུ་ཐམས་ཅད་ཁོང་ལ་ཚང་བ་ཡིན་གསུང་ཟེར། ཡང་རྟ་ནག་ཏུ་བྱོན་པ་ཞིག་ལ། རྔུལ་ཆུའི་ཐད་ཀྱི་སྤྲིན་ལ་ཕྱག་མཛུབ་བཙུགས་ནས། དེར་འདུས་པ་རྣམས་ལ་སྤྲིན་ཕ་ཀིར་འབོད་ནས་སངས་རྒྱས་མིའི་གཟུགས་སུ་བཞུགས་པ་ཞིག་ཡོད་པ་དེ་ཨེ་ཤེས་གསུང་ཟེར། ས་སྐྱ་པའི་འཇམ་སྒེག་གི་གསུང་ནས། དབུས་གཙང་འདི་གཉིས་ན། མཐོང་ཐོས་དྲན་པ་ལ་དགེ་བའི་བཤེས་གཉེན་མང་པོ་འདུག་སྟེ། གཞན་སུ་བས་ཀྱང་བོ་དོང་ཐོགས་མེད་དེ་ལ་སྨོན། ང་ཡང་ཚེ་གཞུག་ལ་སྒོམ་ཞིག་ཞུ་རྒྱུ་བྱུང་ན་བོ་དོང་ཐོགས་མེད་དེ་ལ་ཞུ། ཁོང་མཚམས་དམ་པོ་ཞིག་ཡོད་པ་འདུག་པས་རྟེན་འབྲེལ་མ་འགྲིག་ན། ང་རང་གི་སློབ་མ་རྡོར་གཞོན་ལ་སྒོམ་ཞིག་ཞུ། དེ་གཉིས་མ་ཡིན་པའི་བླ་མ་དང་སྒོམ་སུ་ལ་ཡང་ཡིད་དུ་མི་སྨོན་གསུང་། བླ་མ་མཉམ་མེད་པའི་གསུང་ནས། ཁོང་རང་གི་གྲྭ་པ་སྒོམ་ལ་འགྲོ་བ་རྣམས་ལ། ཁྱེད་ཚོ་ཚེ་འདི་དང་འདྲེས་བྱེད་ཀྱི་ཆོས་ཞིག་བྱེད་ན་བླ་མ་འདི་དང་འདིའི་རྩར་རྒྱུག །ས་མེད་རྡུལ་མེད་ཀྱི་ཆོས་ཞིག་བྱེད་ན། བོ་དོང་ཐོགས་མེད་ཀྱི་རྩར་རྒྱུག །ད་ལྟ་དེ་ལས་ལྷག་པ་མེད་དོ་གསུང་ཟེར། བུ་སྟོན་རིན་པོ་ཆེས་ཀྱང་། སྡེ་སྣོད་གསུམ་གྱི་དོན་ལ་མཁས་གྱུར་ཞིང་། །རྒྱུད་སྡེ་ཟབ་མོའི་རྟོགས་པ་ཀུན་ཆུབ་པས། །བྱང་ཆུབ་སེམས་གཉིས་འབྱོངས་པ་རྒྱལ་བའི་སྲས། ཞེས་སོགས་བསྟོད་ཅིང་། སེམས་དཔའ་ཆེན་པོ་ཞ་ལུ་རུ་བྱོན་པའི་རེས། བུ་སྟོན་པས་ཁོང་རང་གི་གྲྭ་པ་རྣམས་ལ། ད་ལྟ་བོད་གངས་ཅན་གྱི་ཁྲོད་ན། ཆོས་ཤེས་ནས་ཉམས་སུ་བླངས་ངེས་ཤེས་པ་རྒྱལ་སྲས་ཐོགས་མེད་པ་ཙམ་ཡིན། ངས་ཀྱང་ཆོས་ཤེས་པ་ཤེས་ཏེ། ཀུན་མཁྱེན་འཕགས་འོད་ཀྱི་གསུང་ཞིག་ལ་བསྟེན་ནས་ཉན་བཤད་བྱེད་དགོས་པ་བྱུང་བས། ཁོང་གི་འདྲ་བའི་~220~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཉམས་ལེན་བྱུང་བ་མེད། འདི་ལྟ་བུའི་བྱང་ཆུབ་སེམས་དཔའ་ཆེན་པོ་ལ་ཆོས་འབྲེལ་ཐོབ་པ་ཙམ་རེས་ཀྱང་། འཁོར་བ་མཐའ་ཅན་དུ་
འགྱུར་ངེས་ཞེས་པ་ཡིན་པས། མཚམས་ལ་ཡོད་པ་རྣམས་ཀྱང་ཁྲོལ་ལ་ཆོས་ཞུས། དེ་བར་གྱི་ཞབས་ཏོག་ཐམས་ཅད་བླ་བྲང་ནས་བྱེད་པ་
ཡིན་གསུང་ཟེར།  དེ་སྲས་ཐུ་བོ་མཉམ་མེད་ལོ་ཙཱ་བ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། དེ་
ཡང་ལོ་ཆེན་བྱང་རྩེས་ཐོགས་དྲངས། དགེ་བའི་བཤེས་གཉེན་མང་དག་གིས། སེམས་དཔའ་ཆེན་པོ་ལ་འཇུག་པ་སེམས་བསྐྱེད་ཞུས་པའི་ཚེ།
སེམས་དཔའ་ཆེན་པོའི་གསུང་ནས་འོ་སྐོལ་གྱིས་མཁན་ཆེན་རིན་པོ་ཆེ་ལ་འདི་ཞུས་པའི་དུས་སུ་ཆོས་བདག་པོའི་ལག་ཏུ་འཕྲོད་པ་ཡིན་གསུང་ནས་མཉེས་ཚོར་ཆེན་པོ་མཛད་ཀྱིན་གདའོ། །འོ་སྐོལ་ལ་བདག་རྒྱུ་ཙམ་མེད་དེ། ཁོང་ལ་དེ་སྐད་གསུང་གིན་གདའ། འོན་ཀྱང་བྱས་པས་ཇོ་བོ་ཡབ་སྲས་སྐུ་མཆེད་གསུམ་ལ་སོགས་པའི་དུས་སུའང་། ཆོས་འདི་ལ་བཀའ་དོག་པ་ཡིན་པ་འདུག །དུས་ཕྱིས་ཀྱང་འདི་འབོགས་པ་ཉུང་བར་གདའ། འོ་སྐོལ་ལས་དབུས་གཙང་ན་ཆོས་འདི་ཕོག་པ་མང་བ་མེད་དོ། །སྔར་ཡང་རྒྱུད་ལ་སྐྱེས་པ་མང་པོ་བྱུང་། ད་འོ་སྐོལ་ནས་ཆོས་འདིའི་བཀའ་ཡངས་སུ་གཏོང་བ་ཡིན་པས། ཉིད་ཅག་དགེ་བའི་བཤེས་གཉེན་འབོགས་པར་ནུས་པ་རྣམས་ཀྱིས་ཆོག་ཅིག་གསུངས་པ་ལ་བརྟེན། ལོ་ཆེན་བྱང་རྩེས་བཀའ་བསྩལ་པ་དང་དུ་བླངས་སྟེ། ཆོས་འདིའི་བདག་པོ་ལྟ་བུར་གྱུར་པ་ཡིན་ནོ། །
སྐྱེས་ཆེན་ཟུང་གཉིས་མཁས་གྲུབ་དམ་པ་གསུམ། །ཡར་རྒྱབ་པཎ་ཆེན་རྩ་བའི་བླ་མ་སོགས། །སེམས་
ཙམ་ལུགས་ཀྱི་བྱང་སེམས་སྡོམ་བརྒྱུད་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། རྗེ་རིན་པོ་
ཆེ་གསེར་མདོག་ཅན་པའི་དྲུང་དུ། ཆོས་འདི་ཉིད་འབད་པས་ཞུས་ཤིང་། དགྱེས་བཞིན་དུ་གནང་། གཞན་ཡང་དེའི་རྒྱབ་རྟེན་དུ་གྱུར་པའི་བྱང་སའི་ཚུལ་ཁྲིམས་ལེའུ་ཐོས་ཤིང་། གཞན་ཡང་བློ་སྦྱོང་ཟིན་བྲིས་ཆེན་མོ། རྒྱལ་སྲས་པའི་བློ་སྦྱོང་སོགས་ཉམས་ཁྲིད་དུ་ཞུས་ཤིང་ནན་ཏན་དུ་བྱས། དཔེ་ཆོས་རིན་སྤུངས་རྩ་འགྲེལ་སོགས་ཀྱང་ཐོབ། མཁས་གྲུབ་དོན་ཡོད་དཔལ་གྱི་དྲུང་དུ། པོ་ཏོ་བ་ནས་བརྒྱུད་པའི་བསྟན་རིམ་དང་། བློ་སྦྱོང་སོགས་ཐོས། མོ་པ་ཀུན་སྤངས་པའི་དྲུང་དུ། བྱང་ཆུབ་ལམ་སྒྲོན་ཐོས། རྒྱ་མ་ཀུན་སྤང་གི་དྲུང་དུ། མུས་ཆེན་དཀོན་
མཆོག་རྒྱལ་མཚན་གྱིས་མཛད་པའི་བློ་སྦྱོང་ཐོས།
 དོན་གཉིས་མཐར་ཕྱིན་རྫོགས་པའི་སངས་རྒྱས་དང་། །འགོག་ལམ་
གཉིས་བསྡུས་བསླུ་མེད་དམ་པའི་ཆོས། །རིག་གྲོལ་གཉིས་ལྡན་འཕགས་པའི་དགེ་འདུན་ལ། །ཕྱག་འཚལ་
གསོལ་འདེབས་སྙིང་ནས་སྐྱབས་སུ་མཆི། །དཔལ་ལྡན་ཡེ་ཤེས་མགོན་པོ་ལྕམ་དྲལ་གཉིས། །ཀྵེ་ཊ་པ་ལ་ཛི་ན་མི་ཏྲ་དང་། ཊཀྐི་རཱ་ཛཱ་བདུད་མགོན་ཊཀ་ཤད་སོགས། །བསྟན་པ་བསྲུང་བའི་དམ་ཅན་རྒྱ་མཚོའི་ཚོགས། །བདག་ཅག་དམ་ཆོས་མདོ་སྡེའི་རྣལ་འབྱོར་པ། །འཁོར་བཅས་ཀུན་ལ་བུ་བཞིན་སྐྱོང་བ་དང་། །ཐུབ་བསྟན་སྤྱི་དང་ཟབ་མོ་མདོ་སྡེ་ཡི། །བཤད་སྒྲུབ་བསྟན་པ་རྒྱས་པར་མཛད་དུ་གསོལ། །རྣམ་དག་ཆོ་གས་ཐོབ་ཅིང་སྡོམ་ལ་གནས། ། བསྟན་པའི་སྙིང་པོ་བྱེད་ན་ཚུལ་ཁྲིམས་ལ། །ཐུན་དྲུག་རྣལ་འབྱོར་མེ་ཏོག་ཆུན་པོ་དེ། །བྱང་སེམས་སྡོམ་བརྒྱུད་སྟོན་པ་འཁོར་བཅས་འབུལ། །བྱིས་པའི་དབང་གྱུར་མི་ཤེས་མ་གུས་པས། །བྱང་སེམས་བསྟན་པའི་སྙིང་པོར་མ་~221~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཤེས་པར། །མདོ་སྡེའི་སྡེ་སྣོད་དང་འགལ་ཉེས་སོགས་གང་། །འགྱོད་པས་མཐོལ་ཞིང་སྡོམ་པའི་སེམས་ཀྱིས་
བཤགས། །ཟབ་མོ་མདོ་སྡེའི་དབུས་སུ་གནས་བྱས་ཤིང་། །དེར་གསུངས་བྱང་སེམས་བསླབ་པའི་བཅས་མཚམས་ལ། །སྐད་ཅིག་མི་འདའ་ཚུལ་བཞིན་ཉམ་ལེན་པའི། །མདོ་སྡེ་འཛིན་པ་ཀུན་ལ་རྗེས་ཡི་རང་། །མདོ་སྡེའི་ཁང་བཟང་དངོས་ཤུགས་བཅས་མཚམས་ཀྱི། །རྒྱ་ཡིས་དམ་བཅིངས་མ་སྦས་ལེགས་ཕྱེ་ནས། །ཟབ་ཅིང་རྒྱ་ཆེ་ཆོག་བཤད་མན་ངག་གི། །དམ་ཆོས་མདོ་སྡེའི་ཆོས་ཀྱི་བདུད་རྩི་སྩོལ། །བྱང་སེམས་སྡོམ་བརྒྱུད་སྟོན་པ་འཁོར་བཅས་དང་། །རྒྱལ་དང་དེ་སྲས་དགྲ་བཅོམ་འཕགས་པའི་ཚོགས། །གདུལ་བྱ་དག་པའི་སེམས་ཀྱི་ཆུ་གཏེར་དུ། །སྒྲིབ་མེད་རྟག་འཆར་གུས་པས་གསོལ་བ་འདེབས། །བསྟན་པའི་སྙིང་པོ་བྱང་སེམས་ཚུལ་ཁྲིམས་ལ༑ ༑རྒྱལ་སྲས་ཞི་བ་ལྷ་ཡི་བཞེད་ཇི་བཞིན། །འཁྲུལ་མེད་ཉམས་ལེན་བགྱིས་པའི་དགེ་སོགས་གང་། །རྫོགས་སངས་རྒྱས་ཀྱི་བྱང་ཆུབ་ཕྱིར་བསྔོའོ། །དལ་འབྱོར་བརྙེད་དཀའ་མི་རྟག་འཆི་བ་དང་། །ལས་འབྲས་བསླུ་མེད་འཁོར་བའི་ཉེས་དམིགས་རྣམས། །མཐོང་ཞིང་རིག་ནས་ཤུགས་དྲག་དད་བརྩོན་དང་། །བྱམས་བརྩེའི་བསམ་པས་བྱང་ཆུབ་བསྒྲུབ་པའི་ཕྱིར། །བཤེས་གཉེན་དམ་པ་རིང་ནས་ཚོལ་བ་དང་། །བརྙེད་ནས་དེ་མཉེས་དེ་ཡི་སྤྱན་སྔ་རུ། །བསྟན་པའི་སྙིང་པོ་བྱང་སེམས་ཚུལ་ཁྲིམས་ནོད། །
དེ་ཡང་སེམས་བསྐྱེད་ཆོ་གས་ལེན་ཚུལ་ལ། ཀླུ་སྒྲུབ་ནི་
སེམས་བསྐྱེད་སྔར་བླངས་ནས། དེའི་འོག་ཏུ་སྡོམ་པ་ལེན་པར་བཞེད། ཛེ་ཏ་རི་པ། སྨོན་འཇུག་གི་སེམས་བསྐྱེད་གཉིས་པོ་སྔར་བླངས་
ནས། དེའི་འོག་ཏུ་སྡོམ་པ་གཉིས་ལྷན་ཅིག་ཏུ་ལེན་པ་སྤྱོད་འཇུག་གི་དགོངས་པར་འཆར། སྤྱོད་འཇུག་དངོས་བསྟན་ལ་སེམས་བསྐྱེད་དང་སྡོམ་པ་ལྷན་ཅིག་ཏུ་ལེན་པར་བཤད། ཨ་ཏི་ཤ་ནི་དབུ་མའི་ལུགས་ཀྱི་སྨོན་སེམས་དང་། སེམས་ཙམ་ལུགས་ཀྱི་འཇུག་སྡོམ་གཉིས་ལེན་པའི་ཆོ་ག་རིམ་བཞིན་དུ་སྦྱོར་བར་མཛད། ལུགས་དེ་ཉིད་རྗེ་བཙུན་རིན་པོ་ཆེའི་སྡོམ་པ་ཉི་ཤུ་པའི་ཊི་ཀར་ཡང་བཀོད་པར་མཛད་དོ། ཆོས་རྗེ་ས་སྐྱ་པཎྜི་ཏས། བློ་བོ་ལོ་ཙཱ་བའི་དྲིས་ལན་ལས། བྱང་ཆུབ་སེམས་དཔའི་སྡོམ་པ་ལ། དབུ་མ་སེམས་ཙམ་གྱི་དབྱེ་བ་མི་ཤེས་པར། སེམས་ཙམ་པའི་ལུགས་ལ། དབུ་མའི་སྡིག་བཤགས་པོ་བསྣན་ནས། ཆོ་ག་ཐམས་ཅད་ཀྲུགས་ནས་བྱེད་ཅེས་དང་། ཕྱག་ལོའི་དྲིས་ལན་ལས། སེམས་ཙམ་པའི་ཆོ་ག་ལ་སྡིག་བཤགས་སོགས་དང་། ཡུལ་ཡང་སྐྱེ་བོ་ཀུན་བྱེད་ན། བྱང་ས་དང་མི་མཐུན་པས་མ་དག་པར་མཆིས་ཞེས་གསུང་། སེམས་ཙམ་པའི་རང་རྐང་ལ། སྨོན་སེམས་ལ་ཆོ་ག་མ་བཤད་དེ། བྱང་ས་དང་། སྡོམ་པ་ཉི་ཤུ་པ་དང་། དེའི་འགྲེལ་པ་ཞི་འཚོ་དང་། གནས་བརྟན་བྱང་བཟང་གིས་མཛད་པར། འཇུག་སྡོམ་ཁོ་ནའི་ཆོ་ག་ལས་གཞན་མ་བཤད་པའི་ཕྱིར། གཞུང་ལས་སྨོན་སེམས་ལེན་པའི་ཆོ་ག་མ་གསུངས་མོད། གང་ཟག་ལས་དང་པོ་བ་འགའ་ཞིག བྱང་སའི་ལུགས་ཀྱི་སེམས་སྐྱེད་འདི་དོན་དུ་གཉེར་བ་བྱུང་ན། དེ་སྨོན་སེམས་དང་། སོ་ཐར་གྱི་སྡོམ་པར་ཐོག་མར་འཛིན་དུ་འཇུག་དགོས་པ་ཡིན་ཏེ། ཇི་སྐད་དུ།  གལ་ཏེ་སེམས་ཙམ་པ་ཡི་ཡང་། །སེམས་བསྐྱེད་སྡོམ་པ་དེ་འདོད་ན། །ཐོག་མར་སོ་སོར་ཐར་པ་ལོངས། །བྱང་ཆུབ་སེམས་དཔའི་སྡེ་སྣོད་སློབས། །ཞེས་སོགས་འབྱུང་བ་ལྟར་རོ། ། ~222~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཚུལ་གནས་ཐོས་བསམ་བསྒོམ་པ་མཐར་ཕྱིན་ཤོག །ཇི་ལྟར་སྔོན་གྱི་རྒྱལ་བ་སྲས་བཅས་ཀྱིས། །བྱང་
ཆུབ་སེམས་བསྐྱེད་བསླབ་ལ་གནས་པ་ལྟར། །དེ་བཞིན་བདག་ཀྱང་འགྲོ་ལ་ཕན་དོན་དུ། །བྱང་ཆུབ་སེམས་
བསྐྱེད་བསླབ་ལ་གནས་པར་བགྱི། །མདོ་སྡེའི་སྒོར་ཞུགས་ཇི་སྲིད་བྱང་ཆུབ་བར། །དམ་པའི་སྤྱན་སྔར་ཇི་ལྟར་ཁས་བླངས་བཞིན། །དབུ་སེམས་གཞུང་གི་བསླབ་པའི་བཅས་མཚམས་ལ། །དྲན་དང་ཤེས་བཞིན་བག་ཡོད་བསྟེན་པར་ཤོག །
དེའང་དབུ་མ་ལུགས་ཀྱི་སེམས་བསྐྱེད་ཀྱི་སྡོམ་པ་དང་། རྩ་བའི་ལྟུང་བ་དང་། བསླབ་བྱ་སོགས་ཀྱི་ནང་དུ་སེམས་
ཙམ་ལུགས་ཀྱི་དེ་དང་དེ་དག་འདུས་པ་ཡིན་ཏེ། རྒྱ་ཆེ་བས་རྒྱ་ཆུང་བ་བསྡུས་པའི་རིགས་པ་ལས་དང་། བསླབ་བཏུས་ལས། རྩ་བའི་ལྟུང་བ་
འདི་དག་བདེ་བླག་དུ་བཟུང་བ་དང་། འགལ་ཞིག་གི་ལུགས་གནས་པར་བྱ་བའི་ཕྱིར། བསྡུ་བའི་ཚིག་ལེའུར་བྱས་པ་དག་བརྗོད་པར་བྱའོ། ། ཞེས་གསུངས་ལ། དེར་འགའ་ཞིག་གི་ལུགས་ཤེས་པ། འཕགས་པ་ཐོགས་མེད་ཀྱི་ལུགས་ལ་བྱ་བར། སྔོན་གྱི་བསླབ་བཏུས་འཆད་པ་པོ་
ཀུན་གྱིས་འཆད་པའི་ཕྱིར།
 ཉིན་མཚན་ཐུན་དྲུག་རང་རྒྱུད་བརྟགས་པའི་ཚེ། །ཉེས་པས་མ་གོས་དགའ་བས་ཡི་རང་
ཞིང་། །གལ་ཏེ་གོས་ན་བཤགས་བསྡམས་སྡོམ་སེམས་ཀྱིས། །བཤགས་ཚད་མ་འདས་རང་རྒྱུད་དག་པར་ཤོག །
རྒྱལ་སྲས་ཐུ་བོའི་བཀའ་སྲོལ་བླ་ན་མེད། །ཀླུ་སྒྲུབ་ཐོགས་མེད་ཞབས་ལས་ལེགས་འོངས་པའི། །དབུ་སེམས་སྤྱོད་པའི་སྲོལ་ཆེན་ཉི་ཟླའི་འགྲོས། །དེ་ཉིད་ཁོ་ན་ཐུབ་བསྟན་ནམ་མཁའི་རྒྱན། །དུས་གསུམ་རྒྱལ་བའི་གཤེགས་ཤུལ་རྨད་དུ་བྱུང་། །སྲས་བཅས་རྒྱལ་བའི་བསྒྲོད་པ་གཅིག་པའི་ལམ། །ཐེག་ཆེན་རྩ་བ་ཤིང་རྟ་ཆེན་པོའི་སྲོལ། །བྱང་ཆུབ་སྤྱོད་པའི་བསླབ་སྦྱངས་མཐར་ཕྱིན་ཤོག །ངོ་མཚར་རྨད་བྱུང་རྒྱལ་སྲས་སྤྱོད་པ་ལ། །ས་ཆེན་བཞུགས་པའི་རྒྱལ་བ་སྲས་བཅས་ལྟར། །དཀའ་བ་དང་བླངས་ཐེག་པ་ཁུར་ཁུར་གྱིས། །མི་ཞུམ་མི་ལྷོད་སྤྲོ་དགས་སློབ་པར་ཤོག །སྔོན་རབས་བྱང་སེམས་རྒན་པོའི་རྣམ་ཐར་བསམ། །རྣམ་དག་བྱང་ཆུབ་བསམ་པས་ཡིད་བསྐུལ་ཏེ། །ཡི་དམ་བརྟན་པོས་དེ་མཚུངས་བསླབ་པ་ལ། །བསམ་སྦྱོར་དྲག་པོས་ཚུལ་བཞིན་སློབ་པར་ཤོག །
སྨོན་འཇུག་ཐུན་མོང་གི་བསླབ་བྱ་ནི།  བསྒྲུབ་བྱ་གསུམ་དང་ཤེས་པར་བྱ་བ་བཞི། ། སོ་སོའི་བསླབ་བྱ་ལ། རྒྱས་འབྲིང་
བསྡུས་གསུམ་ལས། རྒྱས་པ་ལ། སྨོན་པ་ལ་སྤོང་བསྒྲུབ་གཉིས་ལས། སྤོང་བ་ནི།  མི་མཐུན་ཕྱོགས་གསུམ་ནག་པོའི་ཕྱོགས་
བཞི་དང་། །མི་འཕེལ་རྒྱུ་དྲུག་སྤང་བར་བྱ་བ་སྟེ། ། གཉིས་པ་བསྒྲུབ་པའི་བསླབ་བྱ་ནི། སྨོན་པ་གསུམ་དང་མཐུན་
ཕྱོགས་དགེ་བའི་ཆོས། གཉིས་པ་འཇུག་པ་ལ། སྤང་བྱ་དང་བསྒྲུབ་བྱ་གཉིས་ལས། སྤང་བྱ་ནི།  ཤེས་རབ་མི་འཕེལ་རང་མིན་
གེགས་གསུམ་སྟེ། །གཞན་དོན་མི་འགྲུབ་རྒྱུ་བའི་གཙོ་བོ་ལྔ། ། བསྒྲུབ་བྱ་ལ། མི་ཉམས་པའི་རྒྱུ་དང་། འཕེལ་བའི་རྒྱུ་གཉིས་
ལས། དང་པོ་ལ་ཚེ་འདིར་མི་ཉམས་པའི་རྒྱུ་ནི། ཚེ་འདིར་མི་ཉམས་སྦྱོར་བའི་དྲན་པ་གསུམ། ། ཕྱི་མར་མི་ཉམས་པའི་རྒྱུ་ནི།
ཕྱི་མར་མི་ཉམས་ཕྱིན་ཅི་མ་ལོག་གསུམ། ། ཐམས་ཅད་དུ་མི་ཉམས་པའི་རྒྱུ་ནི།  ཀུན་ཏུ་མི་ཉམས་བླ་མེད་འདུན་པ་ལྔ། ། ~223~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
གཉིས་པ་འཕེལ་བའི་རྒྱུ་ནི།  གཞན་ཡང་རྨད་བྱུང་བསླབ་པའི་ཚུལ་ཁྲིམས་གསུམ། ། དེ་ལྟར་བཤད་པའི་བསླབ་པ་ཐམས་
ཅད་མྱུར་དུ་འགྲུབ་པའི་རྒྱུ། སེམས་བསྲུང་བ་ལ་བསླབ། སེམས་བསྲུང་བའི་ཐབས་སུ་དྲན་པ་དང་ཤེས་བཞིན་བསྐྱངས། དེ་འགྲུབ་པའི་རྒྱུ་
རུ་ཕྱི་དགེ་བའི་བཤེས་གཉེན་དང་། ནང་དགེ་བའི་བཤེས་གཉེན་རྒྱུན་དུ་བསྟེན་པར་བྱ་ཞེས་པ་ནི།  མདོར་ན་སྨོན་འཇུག་བསམ་
སྦྱོར་མ་ཉམས་པར། །ཕྱི་ནང་དགེ་བའི་བཤེས་ལ་བསྟེན་བྱས་ནས། །དྲན་ཤེས་གཉིས་ཀྱིས་རྒྱུན་དུ་སེམས་
བསྲུངས་ཏེ། །རྒྱལ་སྲས་སྤྱོད་ཚུལ་གོང་ནས་གོང་འཕེལ་ཤོག །
གཉིས་པ་འབྲིང་དུ་བསླབ་པ་ནི། སྨོན་པ་མི་འདོར། ལོག་ལྟ་མི་བསྐྱེད། ནག་པོའི་ཆོས་བཞི་སྤང་བ་ཙམ་ལ་བསླབ་པོ། །གསུམ་
པ་བསྡུས་ཏེ་བསླབ་པ་ནི། སྨོན་འཇུག་གཉིས་བསམ་པ་དང་སྦྱོར་བ་ཡིན་པས། སྨོན་པ་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་
པར་བྱ་སྙམ་པའི་བསམ་པ་སྐྱངས་པ་དང་། འཇུག་པ་དོན་མེད་པའི་སྡིག་པ་སྤང་བ་དང་། ཅི་ནུས་པའི་དགེ་བ་ལ་འབད་པས་སངས་རྒྱ་བར། རྒྱལ་པོ་ལ་གདམས་པའི་མདོ་དང་། ལག་བཟང་གིས་ཞུས་པ་དང་། ཐབས་ལ་མཁས་པའི་མདོ་སྡེ་སོགས་ལས་གསུངས་སོ། །སྐྱེས་བུ་གསུམ་གྱི་ལམ་རིམ་གྱི་སྒོ་ནས་བྱང་ཆུབ་སེམས་དཔའི་རྨད་དུ་བྱུང་བའི་སྤྱོད་པ་ལ་སློབ་པའི་ཚུལ་ལ། དལ་འབྱོར་རྙེད་དཀའ་བསམས་ནས་
ཉན་སེམས་བསྒོམ་པ་ནི།
དལ་འབྱོར་གྲུ་ཆེན་བརྙེད་དཀའ་ཐོབ་དུས་འདིར། །བདག་གཞན་འཁོར་བའི་མཚོ་ལས་
སྒྲོལ་བའི་ཕྱིར། །ཉིན་དང་མཚན་དུ་གཡེལ་བ་མེད་པར་ནི། །ཉན་སེམས་བསྒོམ་པའི་བསམ་སྦྱོར་མཐར་ཕྱིན་
ཤོག །དེ་ཡང་དགེ་བཤེས་སྤྱན་སྔར་ཐུགས་དམ་མཛད་དུས། གང་ཚེ་རང་དབང་འཇུག་ཅིང་མཐུན་གནས་པས། །གལ་ཏེ་འདི་དག་འཛིན་
པར་མི་བྱེད་ན། །གཡང་སར་ལྷུང་བས་གཞན་དབང་འཇུག་འགྱུར་བ། །དེ་ལས་ཕྱིས་ནི་གང་གིས་བསློང་བར་འགྱུར། །ཞེས་གསུངས་ཤིང་།
ཐུགས་དམ་ལ་འཇུག །དགོན་པ་པས། སྐབས་སུ་ཁམས་སེང་བའི་ཞལ་ཏ་གནང་བས། དལ་འབྱོར་བརྙེད་དཀའ་འདི་ལ་བསམ་ན་ཁམས་སེང་ལོང་ཡང་མེད་གསུང་ནས་ཐུགས་དམ་ལ་བརྩོན་པར་མཛད། པོ་ཏོ་བ། དལ་འབྱོར་འདི། དཔེར་ན་རི་གཟར་དག་གི་མཚམས་ན་ཡོད་པའི་མི་དང་འདྲ། ཟང་སྦབ་གྱེན་ལ་སྒྲིལ་བ་དང་འདྲ་གསུང་། རྨའི་ཕྱ་མཁར་ཐོབ་པ་དང་འདྲ་བར་རྨི་ལམ་མིན་ན་རུང་སྟེ་སྙམ་པ་ལྟ་བུ་དང་། སྐྱིད་ཀྱི་སྣ་འདྲེན་པ་ལྟ་བུ་དང་། སྡུག་གི་མགོ་འཛུགས་པ་ད་རེས་ཡིན་པས། ད་རེས་ཅིག་མ་བྱུང་ན། ངན་སོང་དང་འཁོར་བར་ད་བཟོད་འཁྱམས་དགོས། ངན་སོང་གསུམ་ནི་གཏན་ཡུལ་ལྟ་བུ་ཡིན། ལྷ་མི་དོན་ཤོར་བའམ། ངལ་གསོ་བའི་ཚད་ཙམ་ཡིན་པས། བརྙེད་དཀའ་བ་བསམས་ལ། སྤྲང་པོའི་ཚིག་བཤད་དམ། སྣེ་ཟན་ཁྱིས་ཁྱེར་བ་ལྟར་ཆུད་མི་ཟན། དེ་ཡང་རྣམ་པར་གྲོལ་བ་བསྒྲུབ་ན་ཡིན་གསུང་། དོལ་པ་འདི་ལ་ནན་ཏན་ཆེར་མཛད་པས། ཆོས་གཞན་རྣམས་དེས་སྣ་དྲངས་ནས་བྱུང་གསུང་། མདོར་ན་ས་གསུམ་པའི་ཡོངས་སྦྱོང་ལྔ་གསུངས་ཤིང་། རྒྱན་རྩ་བར། ཐོས་པས་མི་ངོམས་ཤེས་དང་། འགྲེལ་པར། དམ་པའི་ཆོས་ཉན་པས་ངོམས་མི་ཤེས་པ་དང་ཞེས་དང་། ཡང་མདོར། ས་བརྒྱད་པའི་ཡོངས་སྦྱོངས་བརྒྱད་དུ་གསུངས་ཤིང་། རྒྱན་རྩ་བར། ཡོངས་སུ་བརྟགས་ཕྱིར་ཞེས་དང་། འགྲེལ་པར། རྣམ་པ་ཐམས་ཅད་དུ་ཆོས་ཡོངས་སུ་བརྟགས་པས། སངས་རྒྱས་མཉེས་པར་བྱེད་པ་དང་། ཞེས་པ་ཐོས་པའི་བྱང་སེམས་རྣམས་ཀྱང་། ཐོས་བསམ་སོགས་ལ་~224~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བརྩོན་པ་ལྷུར་ལེན་པར་གསུངས་སོ། །ཉེས་པའི་འབྱུང་གནས་ཕ་ཡུལ་གྲོང་ཁྱིམ་སྤོང་བ་ནི། གཉེན་གྱི་ཕྱོགས་ལ་འདོད་ཆགས་ཆུ་
ལྟར་གཡོ། །དགྲ་ཡི་ཕྱོགས་ལ་ཞེ་སྡང་མེ་ལྟར་འབར། །བླང་དོར་བརྗེད་པའི་གཏི་མུག་མུན་ནག་ཅན། །ཕ་ཡུལ་
སྤོང་བའི་བསམ་སྦྱོར་མཐར་ཕྱིན་ཤོག ། མདོར། ས་དང་པོའི་ཡོངས་སྦྱོངས་བཅུར་གསུངས་ཤིང་། རྒྱན་རྩ་བར། རྟག་ཏུ་ངེས་
འབྱུང་སེམས་ཉིད་དང་། ཞེས་དང་། འགྲེལ་པར། ཁྱིམ་ན་གནས་པ་ལ་མངོན་པར་མི་དགའ་བ་དང་། ཞེས་དང་། ཡང་མདོར། ས་ལྔ་པའི་
ཡོངས་སྦྱོངས་བཅུར་གསུངས་ཤིང་། རྒྱན་རྩ་བར། ཁྱིམ་ལ་འཁྲེན་པ་དང་ཞེས་དང་། འདུ་འཛིར་གྱུར་པའི་གནས་དང་ནི། །ཞེས་དང་། འགྲེལ་པར། དད་པ་ཅན་གྱི་ཁྱིམ་ཉེ་བར་མི་སྟོན་པ་དང་། ཞེས་དང་། སྐྱེ་བོ་མང་པོའི་གྲོང་ལ་སོགས་པ་དང་། །ཞེས་པ་དང་། མདོར་ན་བཞི་པའི་ཡོངས་སྦྱོངས་བཅུར་གསུངས་ཤིང་། རྒྱན་རྩ་བར། སྦྱངས་པ་ཡང་དག་སྡོམ་རྟེན་དང་། །ཞེས་དང་། འགྲེལ་པར། བསོད་སྙོམས་པ་ཉིད་ལ་སོགས་པ་སྦྱངས་པའི་ཡོན་ཏན་ཡང་དག་པར་སྡོམ་པ་དང་ཞེས་དང་། རྩེ་མོའི་རྟགས་ཀྱི་སྐབས་སུ། མདོར་སྦྱངས་པའི་ཡོན་ཏན་བཅུ་གཉིས་ཀྱང་ཡང་དག་པ་བླངས་ཏེ་སྤྱོད་དོ། །ཞེས་དང་། རྒྱན་རྩ་བར། སྦྱངས་བ་ནི། ཞེས་དང་། འགྲེལ་པར་ཕྱག་དར་ཁྲོད་པ་ཉིད་ལ་སོགས་པར་སྦྱངས་པའི་ཡོན་ཏན་ཡང་དག་པར་ལེན་པ་དང་། ཞེས་དང་། མཐོང་ལམ་གྱི་རྟགས་ཀྱི་སྐབས་སུ། རྟག་ཏུ་ཚངས་པར་སྤྱོད་ཉིད་དང་། ཞེས་དང་། འགྲེལ་པར། ཡུལ་གྱི་ཉེས་དམིགས་མཐོང་བས་རྟག་ཏུ་ཚངས་པར་སྤྱོད་པ་དང་ཞེས་གསུངས། ཁྱིམ་གྱི་ཉེས་དམིགས་ནི། ཤེས་རབ་ལྡན་པས་ཁྱིམ་གྱི་ཉེས་རིག་ནས། །དེ་ཕྱིར་འདོད་པའི་དགའ་བ་ཀུན་སྤངས་ཏེ། །ཆོས་ལ་སྨན་གྱི་འདུ་ཤེས་བཞག་བྱས་ནས། །མ་ཆགས་ཁྱིམ་ནས་མྱུར་དུ་འབྱུང་བར་བྱེད། །ཅེས་གསུངས་བཀའ་གདམ་ཀྱི་བཤེས་གཉེན་ཆེན་པོ་དག་གི་གསུང་ནས། ཆོས་གཤའ་མ་ཞིག་བྱེད་ན། སྐྱེས་པའི་ཡུལ་ཐག་བསྲིངས། སྣག་གི་གཉེན་ཚན་བོར། ཧྲུལ་པོའི་གོས་གྱོན། དམན་པའི་ཟས་ཟོས། བླ་མའི་གདམས་ངག་ཆུ་
བཞིན་འཐུང་གསུང་། ཡོན་ཏན་གྱི་འབྱུང་གནས་དབེན་པ་བསྟེན་པ་ནི།

ཡུལ་ངན་སྤངས་པས་ཉོན་མོངས་རིམ་གྱིས་འགྲིབ། ། རྣམ་གཡེང་མེད་པས་དགེ་སྦྱོར་ངང་གིས་འཕེལ། །
རིག་པ་དྭངས་པས་ཆོས་ལ་ངེས་ཤེས་སྐྱེས། །དབེན་པ་བསྟེན་པའི་བསམ་སྦྱོར་མཐར་ཕྱིན་ཤོག ། མདོར་ས་བཞི་པའི་
ཡོངས་སྦྱོངས་བཅུར་གསུངས་ཤིང་། རྒྱན་རྩ་བར། ནགས་གནས་ཤེས་དང་། འགྲེལ་པར། དགོན་པར་གནས་པ་དང་། ཞེས་པ་ཐོབ་པའི་
བྱང་སེམས་རྣམས་ཀྱིས་ཀྱང་དབེན་པ་བསྟེན་པར་གསུངས་ཤིང་། གཞན་ཡང་སོ་སོ་ཐར་པའི་མདོར། མང་དུ་ཐོས་པ་ནགས་ཀྱི་ནང་དག་ཏུ། ལང་ཚོ་ཡོལ་བ་རྣམས་ཀྱིས་གནས་པ་བདེ། ཞེས་དང་། བྱང་པར། གཅིག་ཏུ་རབ་ཏུ་དབེན་པར་དགའ་བ་ཡིན་ལ། ཞེས་སོགས་དང་། སྤྱོད་འཇུག་ཏུ། ཞི་བའི་ནགས་ཀྱི་ནང་དག་ཏུ། ཞེས་སོགས་དང་། བསླབ་བཏུས་སུ། དེ་ནས་ནགས་སུ་གནས་པར་བྱ། ཞེས་སོགས་གསུངས། གཞན་ཡང་མ་ཅིག་རི་མ་དང་། སངས་རྒྱས་སྟོན་པ་སོགས་གྲོང་ཁྱིམ་ན་གནས་པའི་ཚེ། རི་དྭགས་རླུངས་སུ་ཕེབས་པ་ལྟར། འདར་ཡོད་དེ་བའི་སྐྱོ་ཤེས་དང་། གངས་དང་ནགས་ཁྲོད་སོགས་དབེན་པར་ཕེབས་པ་ན། དྲང་སྲོང་ནགས་སུ་སླེབ་པ་ལྟ་བུའི་བདེ་བ་འབྱུང་གསུང་། མི་
རྟག་པ་བསྒོམས་ནས་ཚེ་འདི་བློ་ཡིས་བཏང་བ་ནི།
 ཡུན་རིང་འགྲོགས་པའི་འཛའ་བཤེས་སོ་སོར་འབྲལ། །འབད་པས་~225~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བསྒྲུབས་པའི་ནོར་རྫས་ཤུལ་དུ་ལུས། །ལུས་ཀྱི་འགྲོན་ཁང་རྣམ་ཤེས་མགྲོན་པོས་འབོར། །ཚེ་འདི་བློ་བཏང་
བསམ་སྦྱོར་མཐར་ཕྱིན་ཤོག ། མདོར་ན་ས་དགུ་པའི་ཡོངས་སྦྱོངས་བཅུ་གཉིས་སུ་གསུངས་ཤིང་། རྒྱན་རྩ་བར། ངེས་འབྱུང་ཞེས་
དང་། འགྲེལ་པར། སངས་རྒྱས་ལ་སོགས་པས་བསྐུལ་ཏེ་ངེས་པར་འབྱུང་བ་དང་། ཞེས་གསུངས་ཤིང་། བྱང་སེམས་དེ་ལ་སངས་རྒྱས་
སོགས་ཀྱིས་འདུས་བྱས་ཐམས་ཅད་མྱུར་དུ་འཇིག་པ་སྟེ། མཁའ་ལ་གློག་རྒྱུན་རིང་དུ་མི་གནས་བཞིན། ཁྱོད་ཀྱིས་དུས་འདི་ཉེ་བར་གནས་གྱུར་གྱིས། བརྟུལ་ཞུགས་བཟང་པོ་སྔོན་བྱུང་དུས་ལ་བབ། ཞེས་བསྐུལ་བ་ན། མི་རྟག་པ་བསྒོམ་ཞིང་ངེས་པར་འབྱུང་བར་གསུངས་པས་ན༑ ས་ཐོབ་པའི་བྱང་སེམས་རྣམས་ཀྱིས་ཀྱང་། མི་རྟག་པ་བསྒོམ་པར་བསྒོམ་པར་གསུངས་སོ། །
ཡང་མདོ་ལས། ཁྱོད་ཀྱིས་རྣལ་འབྱོར་རྟག་ཏུ་བསྒོམས་པ་ཕུང་པོའི་སྐྱེ་འགག་ཤེས་པར་གྱིས། ཞེས་གསུངས། སློབ་སྤྲིང་དུ། སོས་
ཀ་མེ་ཏོག་རྒྱས་པའི་དུས་ནི་འབྱུང་བར་འགྱུར། །ཟླ་བ་གསལ་བས་སྟོན་དུས་བཟང་པོ་འདི་འབྱུང་ཞེས། །སྐྱེ་བོ་ཐམས་ཅད་དགའ་འགྱུར་ཚེ་འདི་ཟད་པར་འགྱུར་ཞེས་བསམ་པ་མེད། །ཅེས་དང་། འདི་ནི་སྤང་བྱ་འདི་ཐེངས་གཅིག་འོག་ཏུ་བྱ། །འདི་ནི་དེ་རིང་བྱ་ཞེས་སྐྱེ་བོ་སེམས་པ་ན༑ ༑གཤིན་རྗེ་བེ་ཅོན་ལགས་ཐོགས་ཟུར་གྱིས་བལྟ་བ་ཡིས། །མིག་རྩ་དམར་ཁྲོས་མ་རངས་གད་མོ་རེ་སྙམས་འདེབས། །ཞེས་གསུངས། པོ་ཏོ་བ། ངེད་ཀྱི་སྣང་སེམས་མི་རྟག་པ་བསྒོམ་པ་འདི་རང་ཡིན་ཏེ། ཉེ་འབྲེལ་དང་། ཡོ་བྱད་ལ་སོགས་ཚེ་འདིའི་སྣང་བ་ཀུན་བསལ། རང་གཅིག་པོ་གཉིས་སུ་མེད་པར་ཚེ་ཕ་རོལ་ཏུ་ཆད་ནས་འགྲོ་བའི་ཤེས་ན་ཆོས་མིན་པ་ཅིས་ཀྱང་བྱར་མེད་སྙམ་ནས། ཚེ་འདི་ལ་མ་ཆགས་པ་གཅིག་གཟོད་འོང་། འདི་བློ་ལ་མ་སྐྱེས་བར་དུ་ཆོས་ཐམས་ཅད་ཀྱི་ལམ་འགགས་ནས་འདུག་པ་ཡིན། ཞེས་དང་། ཁོ་བོ་སྔོན་འདི་དྲན་ཡེ་མི་ཡོང་པར་འདི་ཀ་ན་བློ་ལ་མི་སྐྱེ་བ་དེ་ཡི་རེ་མུག་སྙམ་ནས་མྱ་ངན་བྱས་པ་ལ། ཕྱིས་ཆོས་ཀུན་བལྟས་པས། ཆོས་ཡོ་ནས་ནན་ཆེར་གསུངས་ཏེ་སྣང་བས། ད་གཅིག་པུར་མ་ཟད་ཡོ་རང་དཀའ་བ་ཡིན་སྙམ་ནས་མྱ་ངན་ཨེན་ཅིག་སངས། ས་ཐོབ་པའི་བྱང་སེམས་ཀུན་ཀྱང་འཆི་བ་བསྒོམ་པར་བཤད་ནས་སྣང་། ངས་ནི་འདི་ཡེ་བསྒོམ་དགོས་པར་མཐོང་བ་ལ། སྟོན་པ་ཆེན་པོ་ཀུན་ནི་སྐྱོན་ཁ་ན་སྐྱོན་ཞེས་དང་། ས་གསུམ་པའི་བྱང་སེམས་ཡང་མི་རྟག་པ་བསྒོམ་པ་ལ། འགུ་སྟོན་གྱི་ཚོ་པ་ལ་འདས་པ་ལ་ཀོ་ལོང་མེད་དམ་གསུངས། ཀ་མ་པ། ད་ལྟ་འཆི་བས་འཇིགས་པ་ཞིག་དགོས་འཆི་ཀར་མི་འཚེར་བ་ཞིག་དགོས་པ་ལ། འོ་སྐོལ་དེ་ལས་ལྡོག་ནས་ད་ལྟ་མི་འཇིགས། འཆི་ཁར་བྲང་ལ་སོར་མོ་འདེབས་གསུང་། སྨོན་ཅོག་པས། འཇིག་རྟེན་གྱི་བྱ་བཞག་ཟིན་མེད་ལ། །བྲེལ་པོ་ཞིག་སྔོན་ལ་བྱེད་བྱེད་ནས། །ཚེ་ལོང་མེད་སང་འཆི་གནངས་འཆི་ལ། །ཆོས་རིངས་པོ་ཞིག་ཡོད་པ་ཤུལ་དུ་ལུས། །ཞེས་དང་། སྐྱེར་སྣང་པ། ད་ལྟ་ཆོས་བྱེད་དུས་སུ་ཁྱེད་རྣམས་ཆོས་མི་དྲན་པར། སང་གནངས་སྡུག་ཐུན་ཙ་ན་ཤ་བ་ཉུང་མས་མནངས་པ་བཞིན་དུ། ལག་ངར་སྔས་སུ་བཅུག་ནས་མིག་ས་ཐུག་ཐུག་བྱས། ངོ་ནག་ཏིང་ཏིང་བྱེད་ཀྱིན། ད་རེས་མ་ཤི་ན་ཆོས་གཤའ་མ་ཞིག་བྱེད་ཟེར་བའི་ངང་ལ་འཆི་བ་འོང་། ངས་དང་པོ་དྲན་དུས་སུ་དྲན། བར་དུ་བྱེད་དུས་སུ་བྱས། ཐ་མ་དགོས་དུས་སུ་སླེབ་པ་འདི་ཡིན་གསུང་། ཇོ་བོ་ནི་ཆུ་འགྲམ་དུ་བྱོན་ནས་མི་རྟག་པ་བསྒོམ་ལ། སྤྱན་སྔ་ནི། བྱི་བ་དཀར་ནག་དཔེར་མཛད་ནས་བསྒོམ། མི་རྟག་པ་གཤའ་མ་ཞིག་རྒྱུད་ལ་སྐྱེས་པ་ན་ཚེ་འདི་བློས་ཐོངས་པ་ཞིག་ཡོང་། དེ་ཡང་ལོ་ཆེན་རིན་བཟང་དང་། ~226~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡེར་པ་བ་དང་། བྲག་རྒྱབ་པ་དང་། མཁའ་རག་པ་ལ་སོགས་པ་ལྟ་བུའོ། །དེ་རྒྱུད་ལ་སྐྱེས་པའི་ཉམས་ནི། ཤངས་སྟོན་ལ། ཙ་རིར་སྡོད་
འཕྲོ་ལ་ལངས་པ་དང་། ལང་འཕྲོ་ལ་སྡོད་པ་དང་། རྟོག་པ་ས་ལ་འཇོག་མི་ཕོད་པ་ལྟ་བུ་བྱུང་ཟེར། དེ་ལྟ་བུའོ། །འགལ་རྐྱེན་གྲོགས་ངན་
སྤོང་བ་ནི། གང་དང་འགྲོགས་ན་དུག་གསུམ་འཕེལ་འགྱུར་ཞིང་། །ཐོས་བསམ་བསྒོམ་པའི་བྱ་བ་ཉམས་འགྱུར་
ལ༑ ༑བྱམས་དང་སྙིང་རྗེ་མེད་པར་བསྒྱུར་བྱེད་པའི། །གྲོགས་ངན་སྤོང་བའི་བསམ་སྦྱོར་མཐར་ཕྱིན་ཤོག ། དེའང་།
རྣམ་དག་སྒོམ་ལམ་གྱི་སྤང་བྱ་འགལ་རྐྱེན་གྱི་མདོར། རྣམ་པ་བཞི་པོ་དེ་དག་དང་ལྡན་ན། སྐྱེས་བུ་གླེན་པ་དེ་དག་ཡུམ་ཟབ་མོ་འདི་དག་
སྤོང་བར་འགྱུར་རོ་ཞེས་དང་། རྒྱན་རྩ་བར། སྡིག་པའི་གྲོགས་པོས་ཡོངས་སུ་ཟིན་པའོ། །ཞེས་དང་། འགྲེལ་པར། མི་དགེ་བའི་གྲོགས་པོ་དང་འགྲོགས་པ་ཞེས་བྱ་བ་ནི། མི་སྐྱེ་བའི་རྒྱུ་དག་ཡིན་ནོ། །ཞེས་བྱང་ཆུབ་སེམས་དཔས་ཀྱང་སྡིག་གྲོགས་སྤོང་དགོས་པར་གསུངས་སོ། ། སྡིག་གྲོགས་ནི་ཡུམ་བར་མར། བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོ་ནི། གང་གིས་ཤེས་རབ་གྱི་ཕ་རོལ་ཏུ་ཕྱིན་པ་དང་བྲལ་བར་བྱེད་པའོ། །ཞེས་དང་། སྒྱུ་མ་མཁན་བཟང་པོ་ལུང་བསྟན་པའི་མདོར། ཆོས་བཞི་དང་ལྡན་ན་སྡིག་པའི་གྲོགས་པོ་སྟེ། ཐེག་པ་དམན་པ་སྟོན་པ། བྱང་སེམས་ལས་འདུན་པ་ཟློག་པ། གང་དང་འགྲོགས་ན་མི་དགེ་བ་འཕེལ་བ་དང་། དགེ་བ་ཉམས་པར་འགྱུར་བའོ། །ཞེས་གསུངས། དམ་པ་སྔ་མ་རྣམས་ཀྱི་གསུང་བགྲོས་ལས་ཀྱང་། གྲོགས་པོ་ངན་པ་ལས་ཆོས་ཀྱི་འགལ་རྐྱེན་ཆེ་བ་མེད་པས། དེ་
སྤོང་བ་ལ་ནན་ཏན་དུ་བྱེད་དགོས་པར་གསུངས། མཐུན་རྐྱེན་བཤེས་གཉེན་བསྟེན་པ་ནི།

གང་ཞིག་བསྟེན་ན་ཉེས་པ་ཟད་འགྱུར་ཞིང་། །ཡོན་ཏན་ཡར་ངོའི་ཟླ་ལྟར་འཕེལ་འགྱུར་བའི། །བཤེས་
གཉེན་དམ་པ་རང་གི་ལུས་པས་ཀྱང་། །གཅེས་པར་འཛིན་པའི་བསམ་སྦྱོར་མཐར་ཕྱིན་ཤོག ། དེའང་རྒྱན་རྩ་བར།
བཤེས་གཉེན་བསྟེན་པ་དང་། ཞེས་དང་། དམ་ཆོས་དམིགས་པ་ཚོལ་བ་དང་། །ཞེས་དང་། འགྲེལ་པར། དགེ་བའི་བཤེས་གཉེན་མགུ་
བར་བྱེད་པ་དང་། ཐེག་པ་གསུམ་དུ་གཏོགས་པའི་དམ་པའི་ཆོས་ཀྱི་དམིགས་པ་འདོད་པ་དང་། ཞེས་དང་། མདོར་ན་ས་གཉིས་པའི་ཡོངས་སྦྱོངས་བརྒྱད་གསུངས་ཤིང་། རྒྱན་རྩ་བར། བཀུར་བསྟི་བླ་མ་ལ་གུས་ཉན། །ཞེས་དང་། འགྲེལ་པར། མཁན་པོ་ལ་སོགས་པ་ལ་འདུད་པ་དང་། དགེ་བའི་བཤེས་གཉེན་གྱིས་བསྟན་པའི་ཆོས་བསྒྲུབ་པ་དང་། ཞེས་དང་། སློབ་མ་བཟང་པོ་བླ་མ་གུས་ལྡན་དེ་དག་གིས། ། བླ་མ་མཁས་པ་རྣམ་ལ་རྟག་ཏུ་བསྟེན་པར་བྱ། །ཅིའི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་། །ཞེས་དང་། ཡུམ་ལས། དགེ་བའི་བཤེས་གཉེན་གྱིས་ཟིན་པའི་བྱང་ཆུབ་སེམས་དཔའ་དེ་དག་མྱུར་དུ་མངོན་པར་རྫོགས་པར་སངས་རྒྱ་བར་འགྱུར་རོ། །ཞེས་སོགས་གསུངས། གོང་གི་མདོ་དང་རྒྱན་རྩ་འགྲེལ་དེ་དག་གི་སར་གནས་ཀྱི་བྱང་སེམས་ཀྱིས་ཀྱང་དགེ་བའི་བཤེས་གཉེན་བསྟེན་པར་གསུངས། པོ་ཏོ་བའི་གསུང་བགྲོས། དོལ་པོ་བས་བསྒྲིགས་པ། མན་ངག་ཐམས་ཅད་བསྡུས་པའི་མགོ་ནི་བཤེས་གཉེན་དམ་པ་མི་སྲང་བ་ཡིན། ཞེས་དང་། པོ་ཏོ་བས། རྣམ་གྲོལ་བསྒྲུབ་པ་ལ་བླ་མ་བས་གལ་ཆེ་བ་མེད་དེ། ཚེ་འདིའི་བྱ་བ་བལྟས་ནས་བྱས་ཆོག་པ་ལ་ཡང་། སློབ་མཁན་མེད་པར་མི་འོང་ན། ངན་སོང་ནས་འོངས་མ་ཐག་པ་འགྲོ་མ་མྱོང་བར་འགྲོ་བ་ལ་བླ་མ་མེད་པར་ག་ན་འོང་། ཞེས་དང་། སྟོན་པས། ཐེག་ཆེན་གྱི་~227~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བླ་མ་བྱ་བ་བཤད་པ་ན། འབྱམས་ཀླས་པ་གོ་བ་བསྐྱེད་ལ། ལག་ཏུ་ལེན་པ་ན། བསྟན་པའི་ཐ་མ་ལ་གང་ཕན་དང་། ཐད་ཀར་དོན་དུ་གང་
འགྱུར་སྟོན་པ་ཞིག་དགོས་གསུང། ཕུ་ཆུང་པས། དམ་པ་རྣམས་ཀྱི་ལོ་རྒྱུས་གསན་ཙ་ན༑ དེ་ལ་ནི་ངས་ཡར་བལྟ་བ་ཡིན་ཞེས་གསུངས། མཐའ་བཞི་ང་ནི་ར་སྒྲེང་པའི་རྒད་པོ་དེ་རྣམས་ལ་མིག་རྟེན་བྱེད། ཅེས་གསུངས། དགེ་བའི་བཤེས་གཉེན་གྱི་མཚན་ཉིད་ནི། བཤེས་གཉེན་དུལ་བ་ཞི་བ་ཉེར་ཞི་བ། །ཞེས་སོགས་སོ། །པོ་ཏོ་བས། སྤྱན་སྔ་བ་ལ། ལི་མོའི་བུ་ཇི་ཙམ་པའི་ཆོས་བཤད་ཅིག་བྱས་ཏེ། ལེགས་སོ་ཞིག་ཀྱང་བདག་གིར་བྱེད་མ་མྱོང་། འགྲོ་བ་ཉམས་ཐག་པ་མིན་པ་མེད་གསུང་བ་འདྲ་བ་ཞིག་དགོས་པ་ཡིན་པར་གདའ་ཞེས་དང་། བསླབ་པ་གསུམ་དང་དེ་ཉིད་རྟོགས་པ་དང་། །སྙིང་བརྩེ་བ་ལྔ་གཙོ་བོ་ཡིན། ངེད་ཀྱི་སློབ་དཔོན་ཞང་བཙུན་ལ། མང་དུ་ཐོས་པ་ཡང་མེད། སྐྱེ་བ་བཟོད་པ་ཡང་མེད། སླའོ་དྲིན་དུ་བཅག་པ་རེ་བྱེད་པ་ཡང་མེད་དེ། སྔ་མ་ལྔ་ཡོད་པས་དྲུང་ནང་དུ་ཡོད་པ་ལ་ཕན། སྙན་སྟོན་ལ། སྨྲ་མཁས་པ་ཡེ་མེད། ཡོན་བཤར་རེ་བྱེད་པ་ཡང་འདི་ཀུན་གྱི་ད་རེས་མི་བདེ་སྙམ་པ་ལས་མི་ ཤེས་ཏེ། ལྔ་པོ་ཡོད་པས་སུ་ཉེ་བ་ལ་ཕན་ཞེས་གསུངས།
བཤེས་གཉེན་བསྟེན་པའི་རྣམ་གྲངས་ནི། གསང་ཕུ་བས། ཁམས་སུ་འགྲོ་བའི་ལམ་དུ་བཤེས་གཉེན་ཞིག་ལ་ཆོས་ཉན་པས།
འཁོར་རྣམས་ཀྱི་དེ་ལ་ཉན་མ་ཐང་བྱས་པས། ཁྱེད་དེ་སྐད་མ་ཟེར། རང་ལ་ཕན་པ་གཉིས་བྱུང་གསུང་། དགེ་བཤེས་སྟོན་པ་ལ་བླ་མ་བདུན་ལས་མེད། པོ་ཏོ་བ་དང་། སྒོམ་པ་རིན་ཆེན་བླ་མ་གཉིས། དེ་གཉིས་གང་ལེགས་གསུང་གླེང་བྱས་པས། བློ་མ་སྦྱངས་པ་ལ་ཕྱི་མ་འཐད་པར་མཐུན། པོ་ཏོ་བས་སྤྱན་སྔའི་གྲྭ་པ་རྣམས་ལ། ཁྱེད་ངའི་དགེ་བཤེས་བྱང་ཆུབ་སེམས་དཔའ་འདི་ལྟ་བུ་དང་ཕྲད་ནས། དགའ་བཞིན་དུ་བསྒྲུབ་ཏུ་ཡོད་པ་བསོད་ནམས་ཆེ། ད་ཁུར་དུ་མི་འགྲོ་བར་རྒྱན་དུ་འགྲོ་བར་གྱིས་ཤིག་གསུང་ནས། སྤྱན་སྔ་རྒྱུག་པ་ན་བཞུགས་ཙ་ན། སྒོམ་པ་ཡོན་ཏན་འབར་གྲྭ་བ་ཆོས་པས་ཁམས་ཞན་ནས། ཇོ་བོ་ཡོན་ཏན་གྲགས་ལ་འགྲོ་འདུག་གི་གྲོས་ཞུས་པས། གནས་མལ་བདེ་བ་རྣམ་པར་རྒྱལ་བའི་ཁང་བཟང་དུ་བསྡད་པ་ལ་ཡང་ཇི་ཙམ་བྱས་ཏེ། ཐེག་ཆེན་གྱི་བཤེས་གཉེན་ལ་བསྟེན་ཞིང་ཆོས་ཉན་པ་ད་རེས་ལས་མ་མྱོང་བ་ཡིན་པས། ཙོག་གེ་སྡོད་ཅིག་གསུང་། གཙང་དུ་ལོ་པཎ་ཀུན་ལ་གནས་རྫབ་ཅན་ཞིག་བྱུང་པས། སྟོན་པས་ན་བཟའ་ཐམས་ཅད་བསིལ་ནས། རྫབ་རྣམས་ཕྱགས་ཏེ་གང་ནས་བྱུང་ཆ་མེད་པར་ས་དཀར་པོ་སྐམ་པོས་གཡོགས། ཇོ་བོའི་མདུན་ན་མཎྜལ་ཅིག་ཀྱང་གྲུབ་པས། ཇོ་བོའི་ཞལ་ནས། ཨ་རེ་ཁྱོད་ལྟ་བུ་ཞིག་རྒྱ་གར་ན་ཡང་ཡོད་གསུང་། སྟོན་པ་ང་རྒྱལ་གྱི་གོང་བུ་ལ་ཡོན་ཏན་གྱི་ཆུ་མི་འགྲུབ་གསུང་། སྤྱན་སྔ། སོས་ཀྱི་དུས་ན། རིའི་རྩེ་མོ་གང་མཐོ་བ་ནས་སྔོ་བྱུར་གྱིས་འོང་བ་འདུག་གམ། ཤོངས་བུ་གང་དམའ་བ་ནས་འོང་ལྟོས་གསུངས། དགེ་བཤེས་ལྷ་བཟོ་ལ། སྟོད་ལུངས་པས་མཇལ་རེས་ཀྱིས་བཀའ་བབས་འབྱོན་པ་ལ། ལྷ་བཟོའི་སློབ་མ་ཉག་མོ་བས། སློབ་དཔོན་འདི་འོ་སྐོལ་དཔོན་སློབ་ལ་དྲང་བ་ཞིག་འདུག་བྱས་པས། ཁྱོད་ཀྱིས་བཀའ་བཀྱོན་དུ་གོའམ། ཁོ་བོ་ལ་འདིས་འདི་ལྟ་བུ་མཛད་རེས་ཀྱིས་ཧེ་རུ་ཀས་བྱིན་གྱིས་བརླབས་པ་འདྲ་བར་གོ་ཡོང་གསུང་། བླ་མ་ལ་ཡོན་ཏན་ངོས་ནས་སེམས་དགོས་ཏེ། ཇོ་བོ་དབུ་མ་པ་དང་། གསེར་གླིང་པ་སེམས་ཙམ་པ་ཡིན་ཡང་ཇོ་བོའི་བྱང་ཆུབ་ཀྱི་སེམས་དེ་ལས་བརྙེད་པ་བཞིན་ནོ། །ཤ་ར་བ་བསྒྲུབ་པས་མཉེས་ཀྱི། ཟང་ཟིང་ཅུང་ཟད་ཙམ་ཞིག་ལ་ཡང་མི་བལྟ་བ་ཞིག་ལ་བླ་མ་ཟེར་བ་ཡིན། དེ་ལས་ཟློག་པས་རྣམ་གྲོལ་བསྒྲུབ་པའི་བླ ་མ་མི་འོང་གསུང་། པོ་ཏོ་བ། ཀུན་དགའ་བོ། ~228~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྟོན་པའི་ཞབས་འབྲིང་དུ་བསྐོས་པའི་ཚེ། སྟོན་པ་མི་གསོལ་བའི་ན་བཟའ་འཆང་དུ་མི་འཇུག་པ་དང་། སྟོན་པའི་བཤོས་ལྷག་མི་འཚལ་བ་
དང་། དུས་མེད་པར་སྟོན་པའི་སྤྱན་སྔར་འགྲོར་སྣང་ན་སྟོན་པ་ལ་བསྙེན་བཀུར་བྱེད་དོ། །ཞེས་རྩིག་པ་བཟུང་བ་སྟེ། མ་འོངས་པའི་གང་ཟག་ལ་དགོངས་པ་ཡིན། རང་ཅག་ཆོས་ལ་ཅི་ཡང་མི་བརྩི་བར། ཇ་སུན་མཐོ་དམན་ལ་ཐུགས་ལ་བརྟགས་སམ་མ་བརྟགས་བརྩི་བ་དེ་ཕུགས་རུལ་བའི་རྟགས་ཡིན། ཞེས་པ་དང་། ང་ལ་དང་རེ་རེ་བྱུང་ན་ཁུར་བསྣན། རེ་རེ་སོང་ན་ཁུར་བྲི་སྟེ། ལོགས་སུ་བསྡད་ན་མི་འོང་བས་ཉེ་རིང་རན་པར་རྒྱུན་བསྲིངས་ནས་བསྒྲུབ་དགོས་པ་ཡིན་ཞེས་དང་། འོ་སྐོལ་ཕལ་དུ་རློག་ཧྲུལ་དུ་འགྲོ་ཉེན་ཆེ་སྟེ། རློག་ཧྲུལ་དུ་བྲུད་པས་སྦུར་མ་འབྱར་འོང་། གསེར་སྦྲམ་མི་འབྱར་བ་བཞིན་དུ། དགེ་བཤེས་དེའི་ཡོན་ཏན་མི་འགོ་བར། སྐྱོན་བག་རེ་ཙམ་ཡོད་པ་འགོས་ནས་འོང་བས། ཐམས་ཅད་དུ་ཡུད་ཡུད་དུ་བྱས་པས་མི་འོང་གསུངས། སྟོན་པ་ཐ་མ་ཞིག་གྲོགས་བཟང་པོ་དང་འགྲོགས་ཀྱང་། འབྲིང་ལས་མི་ཐེངས། རབ་ཅིག་ཐ་མ་དང་འགྲོགས་ན་ཐ་མར་འགྲོ་བ་ཚེགས་མེད་གསུང་། ལྕེ་སྒོམ་རིན་པོ་ཆེ། རང་གི་སོ་སོ་སྐྱེ་བོའི་བླ་མ་དང་། སངས་རྒྱས་བྱང་ཆུབ་སེམས་དཔའ་རྣམས། རང་ལ་དང་པོ་ཕན་འདོགས་པའི་ཕ་མ་དང་། ལུས་སྐྱེས་རྐང་རྫོགས་ནས་ཕན་འདོགས་པ་ལྟ་བུ་ཡིན་པས། སྔ་མ་གལ་ཆེ་བར་གསུངས། བསླུ་མེད་ཀྱི་དཀོན་མཆོག་ལ་སྐྱབས་སུ་འགྲོ་བ་ནི།
རང་ཡང་འཁོར་བའི་བརྩོན་རར་བཅིངས་པ་ཡི། །འཇིག་རྟེན་ལྷ་ཡིས་སུ་ཞིག་སྐྱོབ་པར་ནུས། །དེ་ཕྱིར་
གང་ལ་སྐྱབས་ན་མི་སླུ་བའི། །དཀོན་མཆོག་སྐྱབས་འགྲོའི་བསམ་སྦྱོར་མཐར་ཕྱིན་ཤོག ། བསྡུད་པ་ལས། དགེ་སྦྱོང་
དག་དང་བྲམ་ཟེ་གཞན་ལ་རྟེན་མི་བྱེད། ཅེས་དང་། དྲོད་རྟགས་ཀྱི་སྐབས་སུ། རྒྱན་རྩ་བར། ཐེ་ཚོམ་ཟད་དང་ཞེས་པ་དང་། འགྲེལ་པར། ཤེས་ནས་དད་པ་ཐོབ་པས་ཐེ་ཚོམ་ཟད་པ་དང་། ཞེས་དང་། བྱང་ཆུབ་སེམས་དཔས་ཀྱང་། དཀོན་མཆོག་གསུམ་ལ་སྐྱབས་སུ་འགྲོ་བར་གསུངས་ཤིང་།  སྡོམ་པ་གསུམ་བསྟན་པ་ལས། རྐང་གཉིས་དམ་པ་མ་གཏོགས་དད་ལོག་ལ་ནི་སྐྱབས་གཞན་མེད། ཅེས་དང་། སྐྱབས་གསུམ་བདུན་ཅུ་པར། སངས་རྒྱས་ཆོས་དང་དགེ་འདུན་ནི། །ཐར་པ་འདོད་པ་རྣམས་ཀྱི་སྐྱབས། །ཞེས་གསུངས། པོ་ཏོ་བ། ཡང་ཡང་བསམས་ན་ཡིད་ཇེ་ཆེས་དང་། རྒྱུད་ཇེ་དག་ཏུ་སོང་ནས་བྱིན་རླབས་འབྱུང་། དེ་ལ་ངེས་ཤེས་བརྙེད་པས་སྙིང་ཐག་པའི་སྒོ་ནས་སྐྱབས་སུ་སོང་ནས་དེའི་བསླབ་བྱ་ལ་སློབ་ཙམ་ན། ཅི་བྱས་ཐམས་ཅད་སངས་རྒྱས་ཀྱི་ཆོས་བྱ་བ་ཞིག་ཏུ་འགྱུར་བ་ཡིན་ཏེ་ཤེས་དང་། འུས་ནི། མཁྱེན་པ་མོ་མ་མཁས་ཙམ་དུ་ཡང་མ་གོ། ཐུགས་རྗེ་ཁྱིམ་ཚེས་ཀྱི་བུ་མོ་ཁ་སྤྱང་མཁས་ཙམ་དུ་ཡང་མ་གོ །ནུས་པ་སྔགས་པ་འདྲེ་བརྡུང་བ་ཙམ་དུ་ཡང་མ་གོ། གདམས་ངག་ལ་འདྲེ་སྨྲ་བ་ཙམ་དུ་ཡང་མ་གོ །ཚུལ་ཁྲིམས་དང་དམ་ཚིག་ལ་འཇིག་རྟེན་པའི་ངོ་ཚ་ཙམ་དུ་ཡང་མ་གོ། ངན་སོང་གི་སྡུག་བསྔལ་ལ་འགྲོན་པོ་ལམ་དུ་ཞུགས་པ་ཙམ་དུ་ཡང་མ་གོ་གསུང་། ཤ་ར་བའི་གསུང་བགྲོས་ལས། བཟའ་བཏུང་རྒྱུན་དུ་བྱ་བའི་ཕུད་བླ་མ་དཀོན་མཆོག་ལ་ཕུལ། ཚོགས་མང་པོ་ཚེགས་ཆུང་ངུས་རྫོགས། དེ་ཡང་ལོ་མའི་སེར་ས། ཐུད་ཀྱི་སྔོ་ས་མ་ཡིན། ཇ་ཕུད་སུན་རེ་འབུལ་བ་ཀུན་གྱི་ཡང་རྡུལ་སེལ་བ་འདྲ་བས་མི་ཡོང་གསུང་། སྐྱབས་སུ་སོང་བའི་ཚད་ནི། སྔོན་གྱི་ལི་རྒྱལ་དང་། དགེ་བསྙེན་ལ་སོགས་པ་
ལྟ་བུའོ། དེ་ཡང་ངན་སོང་གི་སྡུག་བསྔལ་སྡིག་པའི་འབྲས་བུར་རྟོགས་ནས། རྒྱུ་ལམ་དགེ་བ་སྤོང་བ་ནི།
ཤིན་ཏུ་བཟོད་དཀའི་ངན་~229~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སོང་སྡུག་བསྔལ་རྣམས། །སྡིག་པའི་ལས་ཀྱི་འབྲས་བུར་ཐུབ་པས་གསུངས། །དེ་ཕྱིར་སྲོག་ལ་བབ་ཀྱང་སྡིག་
པའི་ལས། །ནམ་ཡང་མི་བྱེད་བསམ་སྦྱོར་མཐར་ཕྱིན་ཤོག ། རྟགས་ཀྱི་རྩེ་སྦྱོར་གྱི་མདོར། ངན་སོང་གསུམ་པོ་མེད་པར་
འགྱུར་བ་དེ་ལྟར་འཇུག་པར་བྱའོ་ཞེས་དང་། རྒྱན་རྩ་བར། རྩེ་མོར་ཕྱིན་པའི་སྦྱོར་བའི་རྟགས། །ཞེས་དང་། དེའི་འགྲེལ་པར། དམྱལ་བ་
ལ་སོགས་པའི་སེམས་ཅན་མཐོང་བ་སྔོན་དུ་འགྲོ་བས། རང་གིས་སངས་རྒྱས་ཀྱི་ཞིང་དུ་ངན་སོག་སྤོང་བ་རྗེས་སུ་དྲན་པ་དང་། ཞེས་དང་། བྱང་ཆུབ་སེམས་དཔས་ཀྱང་ངན་སོང་གི་སྡུག་བསྔལ་སེམས་པར་གསུངས་ཤིང་། ཀླུ་སྒྲུབ་ཀྱིས། དམྱལ་བ་བྲིས་པ་མཐོང་དང་ཐོས་པ་དང་། ། དྲན་དང་བཀླག་དང་གཟུགས་སུ་བགྱིས་པས་ཀྱང་། །འཇིགས་པ་བསྐྱེད་པར་བྱེད་ན་མི་བཟད་པའི། །རྣམ་སྨིན་ཉམས་སུ་མྱོང་ན་སྨོས་ཅི་འཚལ། ། ཞེས་སོགས་ངན་སོང་གསུམ་གྱི་སྡུག་བསྔལ་གྱི་འཇིགས་པ་སྐྱེ་ཚུལ་དང་།
གཞན་ཡང་དྲན་པ་ཉེར་བཞག་དང་། འཛངས་བླུན་སོགས་ལས་ཀྱང་། ངན་སོང་གསུམ་གྱི་སྡུག་བསྔལ་རྒྱ་ཆེར་གསུངས། ངན་
སོང་འདི་སྡུག་བསྔལ་བསམས་ལ། སྣེ་ཟུར་བ། དེ་དག་ཏུ་སྐྱེ་བའི་རྒྱུ་སྔར་བྱས་སམ་མ་བྱས་སམ། ད་ལྟ་བྱེད་དམ་མི་བྱེད། ཕྱི་མ་བྱ་སྙམ་འདུག་གམ་མི་འདུག་བརྟགས་ལ། སྔར་བྱས་སམ། ད་ལྟར་བྱེད་དམ། ཕྱི་མ་བྱ་སྙམ་འདུག་ན་དེར་འགྲོ་བ་ཡིན་པས། དེར་སྐྱེས་ན་དེ་ཙ་ན་ཅི་བཙུག་ངས་ནུས་སམ་སྙམ་དུ་ཀླད་པ་ཚ་ཀམ་ཀམ་པའམ། ཐང་ལ་འདུག་པ་ཀོག་ཀོག་ལྡང་ཡིན་པ་ཚུགས་ཡེ་མེད་པ་བསམས་ལ། འཇིགས་ཤིང་སྐྲག་པའི་བློ་ཅི་སྐྱེས་བྱ། ངན་སོང་ལ་འཇིགས་པའི་བློ་སྐྱེས་པའི་ཚད་ནི། འདིར་སྐྱེས་ན་ནི་སྙམ་པའི་འཇིགས་ཤིང་སྐྲག་པའི་བློ་འབྱུང་སྟེ། དེས་སྡིག་པ་ལ་བློ་ལྡོག་པ་དང་། ཚུལ་ཁྲིམས་ལ་ངོ་ལྐོག་མེད་པ་དང་། སྔར་སྡིག་པ་བྱས་པ་ལ་བཤགས་པ་བྱ་བ་དང་། སྐྱབས་སུ་འགྲོ་བའི་བློ་སྐྱེས་ཉེ་དུའི་བང་ཆེན་ལ་སོགས་བྱེད་མི་ཁོམ་པ་ཞིག་འོང་བ་ཡིན་ཏེ། ངན་སོང་འདི་སྡུག་བསྔལ་ལ་ཡིད་ཆེས་ན་སོས་དལ་དུ་བསྡད་དུ་ཡེ་མི་ཁོམ་པར་ཅི་ཙུག་གྲག་ན་སྙམ་པའི་བློ་ཚུབ་ཧྲི་ལེ་བ་ཞིག་ཡོང་ཞེས་དགེ་བའི་བཤེས་གཉེན་བཀའ་གདམས་པ་རྣམས་གསུངས། ཡང་ས་གསུམ་པའི་ཡོངས་སྦྱོང་གི་རྩ་བར། ངོ་ཚ་ཁྲེལ་ཡོད་ཅེས་བྱ་བ་ཞེས་དང་། འགྲེལ་བར། རང་དང་གཞན་ལ་ལྟོས་ནས་མི་དགེ་བའི་ཆོས་མི་བྱེད་པ་ཞེས་དང་། གཞན་ཡང་སའི་ཡོངས་སྦྱོངས་ཀྱི་རྒྱན་རྩ་བར། ཕྱིན་ཅི་ལོག །ཅེས་དང་། འགྲེལ་པར། དགེ་བ་དང་མི་དགེ་བ་ལས་ཟློག་སྟེ་མངོན་པར་ཞེན་པ་ཞེས། ས་ལ་གནས་པའི་བྱང་སེམས་ཀྱིས་ཀྱང་། ལས་རྒྱུ་འབྲས་སེམས་པར་གསུངས་སོ། །ཕུ་ཆུང་པ་ལ། ཁམས་པ་ལུང་པས། དགེ་བཤེས་པ་ནི་ལས་འབྲས་ཁོ་ན་གལ་ཆེ་བར་གསུངས་པ་ལ། ད་ལྟར་བཤད་པ་དང་ཉན་པ་དང་། སྒོམ་པ་མེད་པར་བྱེད་དེ། འདི་ཁོ་ན་ཉམས་སུ་བླང་དཀའི་གསུངས། ཕུ་ཆུང་པ་ཡང་། དེ་གཙུག་ལགས་གསུང་། སྟོན་པ། ཇོ་བོ་པ་སྙིང་ཁམས་ཆེར་མི་རུང་། རྟེན་འབྲེལ་འདི་ཕྲ་གསུང་བ་དང་། ཕུ་ཆུང་པ། ང་ནི་རྒས་ཁར་འཛངས་བླུན་ལ་ཁ་ལྡན་སོང་ཞེས་དང་། ཤ་ར་བ། སངས་རྒྱས་ཀྱི་ཉེས་སྐྱོན་ཅི་བྱུང་ཡང་། ཕྱོགས་ངན་དང་། མཁར་ལྷན་ལ་ལེ་ལན་མ་གདས་པར། ལས་འདི་བྱས་པས། འདིར་སྐྱེས་བྱ་བ་ཤ་སྟག་གསུངས། སྤྱན་སྔར། ཇོ་བོ། སྟོན་པ། ཐོག་མ་མེད་པ་ནས་ཅི་འདྲའི་ལུས་ཞིག་བླངས་པ་ལ། ད་རེས་བཞིན་དུ་ཐེག་ཆེན་གྱི་ཆོས་བྱེད་མ་མྱོང་བས་འབུང་དགོས་གསུང་། གསང་ཕུ་བ། འཁོར་བ་འདིར་གན་བུབ་མང་པོ་ཞིག་བྱེད་དགོས་པ་འདི། ཉམས་ལ་རེ་མ་ཕབ་གསུང་བ་ལྟ་བུའི་བློ་སྣ་མ་~230~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྐྱེས་ཀྱི་བར་དུ་འབུད་འབུང་དགོས་གསུང་། པོ་ཏོ་བ། སྔར་དེ་ཙམ་ཞིག་འཁྱམས་པ་ལ། རང་ལོག་མ་བྱུང་ཙ་ན་ད་རང་ལོག་མི་འོང་བས་
ལྡོག་དགོས། ལྡོག་པའི་དུས་ཀྱང་ད་རེས་དལ་འབྱོར་ཐོབ་པའི་དུས་འདི་ཡིན་གསུང་། རྣལ་འབྱོར་པ་ཆེན་པོ་ད་རེས་ཕྱུག་ལས་བྱེ་བྲག་འབྱེད་པའི་དུས་ཡིན་གསུང་། དགོན་བ་པ། ཉོན་མོངས་སྤོང་བ་ལ་ཉོན་མོངས་པའི་ཉེས་དམིགས་དང་། མཚན་ཉིད་དང་། གཉེན་པོ་དང་། སྐྱེ་བའི་རྒྱུ་རྣམས་ཤེས་དགོས། ཉེས་དམིགས་ཤེས་པར་བྱས་ནས། སྐྱོན་དུ་བལྟ། དགྲ་བཟུང་། ཉེས་དམིགས་མ་ཤེས་ན། དགྲར་མི་གོ་བས། མདོ་སྡེ་རྒྱན་དང་། སྤྱོད་འཇུག་ནས་གསུངས་པ་ལྟར་སེམས་པ་ཡིན་གསུངས་པ་དང་། ཉོན་མོངས་པའི་མཚན་ཉིད་ཤེས་པ་ལ་ཡང་། ཆོས་མངོན་པ་ཉན། མ་ཐ་ནའང་། འཁྲུག་སློང་གི་རབ་བྱེད་ཉན་ལ། རྩ་བ་དང་ཉེ་ཉོན་རྣམས་ངོ་ཤེས་པར་བྱས་ནས། ཆགས་སྡང་མ་སོགས་པ་གང་རུང་རྒྱུད་སྐྱེས་ཙ་ན། འདི་དེ་ཡིན་ཨང་ཁོ་བྱུང་ངོ་སྙམ་དུ་ངོས་བཟུང་གིན་ཉོན་མོངས་པ་དང་འཐབ་པ་ཡིན་གསུང་། ཁམས་པ་ལུང་པ། མུ་གེ་བྱུང་ཙ་ན་ཐམས་ཅད་ནས་ཀྱི་སྟེང་དུ་འོང་། དེ་བཞིན་དུ་ཐམས་ཅད་ཚུལ་ཁྲིམས་ཀྱི་སྟེང་དང་སྐོར་སྐོར་འོང་པས། འདི་ལ་འབུངས་ཤིག ། ཚུལ་ཁྲིམས་དག་པའང་ལས་འབྲས་མ་བསམ་པ་ལ་མི་འོང་། དེས་ན་འདི་སེམས་པ་མན་ངག་ཡིན་གསུང་མ། སྒེའུ་ཟུར་པ། ད་ལྟ་ནང་ན་ཉོན་མོངས་པ་དང་འཐབ་པ་འདི་ཁོ་ན་གལ་ཆེ་སྟེ། ཉོན་མོངས་པ་དང་མ་འཐབས་ན། ཚུལ་ཁྲིམས་དག་པ་མི་འོང་། དེ་ཙ་ན་ཉོན་མོངས་པ་མགོ་གནོན་པ་དང་། རྩད་ནས་སྤོང་བའི་ཏིང་ངེ་འཛིན་དང་། ཤེས་རབ་ཀྱི་བསླབ་པ་མི་འོང་བས་འཁོར་བར་གཏན་དུ་འཁྱམ་དགོས་གསུང་། ཕུ་ཆུང་བ། ང་ནི་ཉོན་མོངས་ཀྱིས་ཇི་ལྟར་གྱིས་མནན་ན་ཡང་མ་བའང་འོག་ནས་སོ་རྩིས་བྱེད་གསུང་།
པོ་ཏོ་བས་གསན་པས། དེ་ཙུག་སོང་ན་མདོ་ལས་ཟློག་གསུང་། ཉུག་རུམ་པ། ཉོན་མོངས་པ་ཉུག་འདིས་བྱུང་ཙ་ན། ལེ་ལོ་མི་བྱ་
བར་མདོ་ལ་གཉེན་པོས་ཟློག །ཟློག་མ་ནུས་ན། ལངས་ལ་མཎྜལ་དང་། མཆོད་པ་བཤམ། བླ་མ་དང་ཡི་དམ་ལ་ཕུལ་ལ་གསོལ་བ་གདབ། དེ་ལ་དམིགས་ནས་ཁྲོ་བོའི་བཟླས་པ་བྱས་པས་ཉལ་གྱིས་འགྲོ་གསུང་། གླང་ཐང་པ། འདུག་པ་སྤོ་བ་དང་། སྐྱེ་གཅུ་བྱས་པ་ཙམ་གྱིས་ཀྱང་ཉལ་གྱིས་འགྲོ་གསུང་། དགོན་པ་པ། ཉིན་མཚན་དུ་རང་སེམས་ལ་བྱ་བ་ལས་གཞན་ཅི་ཡོད་གསུང་། དགེ་བཤེས་འབན། སེམས་ཀྱི་མཁར་སྒོར་གཉེན་པོའི་མདུང་ཐུང་ཞིག་བཟུང་ནས། ཁོ་སྒྲིམ་ན་ང་ཡང་སྒྲིམ་ཞེས་གསུངས། དགོན་པ་པས། སྣེ་ཟུར་བ་ལ། སང་སྣངས་ཙ་ན། ཁྱེད་ཀྱི་དགེ་བཤེས་པ་དེ་ཀུན་མན་ངག་གི་མཐིལ་གང་ལ་བྱེད་ཟེར་ནས་འདྲི་ན། མངོན་པར་ཤེས་པའམ་ཡི་དམ་གྱི་ལྷ་མཐོང་བ་ལ་བྱེད་བྱས་པ་འོང་ངོ་། །ལས་རྒྱུ་འབྲས་ལ་ཇེ་ངེས་ཇེ་ངེས་སོང་ནས་ཇི་ལྟར་ཁས་བླངས་པའི་སྡོམ་པ་དག་པར་བསྲུང་བ་ཞིག་ལ་བྱེད་ཟེར་བ་ཡིན་ནོ་གསུང་། ཤ་ར་བ། ཁོ་བོས་ཕུ་ཆུང་བའི་སྤྱན་སྔར་ཕྱག་ལ་ཕྱིན་པས་རྟེན་འབྲེལ་དུམ་རེ་བསམ་གསུང་། ཤ་ར་བ། དེས་ན། ཐ་ཐོ་འདི་ཀ་ན་ནན་ཏན་བྱ་བ་གལ་ཆེ། འདི་ལ་ངེས་པ་ཞིག་སྐྱེས་ནས་འཛེམ་པ་ཅིག་བྱུང་ན། བཀའ་གདམས་པ་བྱ་བར་ཡང་ཚུད། བསོད་ནམས་བསགས་པ་བྱ་བ་ཡང་འདི་ཡིན།
ར་སྒྲེང་པའི་ཆོས་ལུགས་སམ་ཁྱད་ཆོས་བྱ་བ་ཡང་འདི་ཡིན་གསུང་། སྟོན་པ། ལྟ་བ་ལ་རྟེན་ནས་ཐུབ་སྤྱོད་བྱེད་པ་ཀུན་ལ་ཡང་
བདག་ཏུ་འཛིན་པ་འདི་མ་སྤངས་ཀྱི་བར་ལ་གནས་ལུགས་ལྟ་བས་མི་འགྱུར་ཏེ། ལྟ་བས་མེ་དང་ལག་པ་སྟོང་པར་བསམས་ཏེ། ལག་པ་~231~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
མེར་བཅུག་ན་དེས་མི་འཚིག་པ་ལ་མི་ཕན་ཞེས་དང་། རྟེན་འབྲེལ་ཕྲ་བས་ཐུབ་སྤྱོད་བྱར་མི་འདོད་པས་ནན་ཏན་གྱིས་གསུང། སྤྱན་སྔ་ཁྱོད་
ཀྱིས་འཇིག་རྟེན་འདི་ནས་ཕ་རོལ་ཏུ་རྟོག་པ་མ་འདྲེད་པ་ཞིག་གྱིས་ཁོ་ན་གསུང་། པོ་ཏོ་བ། མདོ་སྡེ་རྒྱན་གསུང་དུས། ས་གཉིས་པའི་བྱང་སེམས་ཡང་། ལས་འབྲས་བསྒོམ་ན། བྱང་ཡེའི་ཚད་ལས་འདས་པ་ནི་ཀོ་ལོང་མེད་དམ་སྙམ་གསུང་། སྲིད་གསུམ་མི་རྟག་པས་མི་འགྱུར་
བའི་ཐར་པ་དོན་དུ་གཉེར་བ་ནི།
སྲིད་གསུམ་བདེ་བ་རྩྭ་རྩེའི་ཟིལ་པ་བཞིན། །ཡུད་ཙམ་ཞིག་གིས་འཇིག་པའི་ཆོས་
ཅན་ཡིན། །ནམ་ཡང་མི་འགྱུར་ཐར་པའི་གོ་འཕང་མཆོག །དོན་དུ་གཉེར་བའི་བསམ་སྦྱོར་མཐར་ཕྱིན་ཤོག །
རྒྱན་རྩ་བར། ངེས་འབྱུང་ཞེས་དང་། འགྲེལ་པར། སངས་རྒྱས་ལ་སོགས་པས་བསྐུལ་ཏེ་ངེས་པར་འབྱུང་བ་ཞེས་དང་། དེ་ཡང་སངས་རྒྱས་
མར་མེ་མཛད་ལ། སྔོན་གནས་གཙང་གི་ལྷས། བཙུན་མོའི་འཁོར་གྱི་ནང་འདིར་ནི། །ཡོན་ཏན་འབྱུང་གནས་འགྱུར་པ་མེད། །དྲང་སྲོང་རྒྱལ་མཚན་གནས་ནས་ནི། །བྱང་ཆུབ་དམ་པ་རྟོགས་པར་འགྱུར། །ཞེས་བྱང་ཆུབ་སེམས་དཔའི་སྡེ་སྣོད་ལས་འབྱུང་བ་ལྟར་བསྐུལ་བ་ན། ས་ཐོབ་པའི་བྱང་སེམས་ཀྱང་འཁོར་བས་ཡིད་འབྱུང་ནས་ཚངས་སྤྱོད་དོན་དུ་གཉེར་བ་ཡོད་པར་གསུངས། དེའང་ངན་སོང་གསུམ་དུ་མ་ཟད། འཁོར་བ་སྤྱི་ལ་ཡིད་བརྟན་མི་རུང་ཞིང་། དེའི་ཉེས་པ་ནི་ངེས་པ་མེད་པ་དང་། ལུས་མདོར་བ་དང་། ཉིང་མཚམས་སྦྱོར་བ་དང་། མཐོ་དམན་དང་། གྲོགས་མེད་པ་འཁྱམ་པ་དང་། ངོ་མི་ཤེས་པ་དང་། བསླུ་བ་ལ་སོགས་པ་ཉེས་པ་བདུན་དུ་ཀླུ་སྒྲུབ་ཀྱིས་གསུང་། པོ་ཏོ་བ། ལས་འབྲས་ལ་ཡིད་ཆེས་པས་ངན་སོང་གསུམ་ལས་སྐྱོབ། བྱང་སེམས་བརྟན་པོས་ཐེག་པ་དམན་པ་ལས་སྐྱོབ་གསུང་། འཁོར་བའི་ཉེས་དམིགས་བསམ་ཙ་ན། དེ་ལ་ཡིད་འབྱུང་སྟེ། ཁམས་གསུམ་དབང་ལ་རྨི་ལམ་ན་ཡང་འདོད་པ་མེད་ཅིང་། དེ་ལ་བཙོན་དོང་ལྟ་བུའི་འདུ་ཤེས་དང་། ནགས་ཚིག་པའི་བྱ་ལྟ་བུ་དང་། མཚོ་འཁྱགས་པའི་བྱ་ལྟ་བུའོ། དེ་ལ་ཞེན་པ་དང་བྲལ་ཏེ་འདི་ལས་ཐར་ན་ཅི་མ་རུང་སྙམ་པ་དང་། དེ་ལས་གྲོལ་བའི་ཐར་པ་ཐོབ་ན་ཅི་མ་རུང་། དེའང་ཉན་རང་གི་ཐར་པ་གཏན་ཐར་མིན། གཏན་གྱི་ཐར་པ་སངས་རྒྱས་ཉིད་ཐོབ་ན་ཅི་མ་རུང་སྙམ་པའི་བློ་སྐྱེས་པ་ན། འཁོར་བ་ལས་ཐར་པ་དང་འདྲ་ཞ ིང་རབ་བྱུང་དགེ་སློང་སོགས་ཀྱང་བྱ་བའི་དུས་དེ་ཡིན་ཞེས། དཀའ་
གདམས་པའི་དགེ་བའི་བཤེས་གཉེན་ཆེན་པོ་དག་གསུང་། དེས་ན་མཁན་པོའི་དོན་ཡང་སྲིད་པ་མཐའ་དག་ལ་ཡིད་འབྱུང་བར་བྱེད། མྱ་ངན་ལས་འདས་པ་ལ་བྲོ་པ་བསྐྱེད་པར་བྱེད་པ་ཞིག་ཡིན་གསུང་། སྤྱན་སྔའི་མཁན་པོ། མལ་སེམས་དཔའ་བྱ་བ་རྣལ་འབྱོར་པ་ཆེན་པོ་ཞིག་ཡོད་དེ། དེ་ལ་ཡང་ངའི་མཁན་པོ་འདི་ཡིན་འདི་གསུང་། ངའི་མཁན་པོ་ར་སྒྲེང་གི་བཤེས་གཉེན་རྒན་པོ་དེ་ཡིན་པར་འདུག་གསུང་།
བྱམས་སྙིང་རྗེ་སྔོན་དུ་སོང་བའི་སྒོ་ནས་བསམ་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་ནི།

ཐོག་མེད་དུས་ནས་བདག་ལ་བརྩེ་བ་ཅན། །མ་རྣམས་སྡུག་ན་རང་བདེས་ཅི་ཞིག་བྱ། །དེ་ཕྱིར་མཐའ་
ཡས་སེམས་ཅན་བསྒྲལ་བའི་ཕྱིར། །བྱང་ཆུབ་སེམས་བསྐྱེད་བསམ་སྦྱོར་མཐར་ཕྱིན་ཤོག ། ཀ་མ་ལ་ཤཱི་ལ། བཏང་
སྙོམ་དང་པོར་བསྒོམས་པར་གསུངས། འདུས་པར་སྙིང་རྗེ་དང་པོར། བརྟག་གཉིས་སུ་བྱམས་པ་དང་པོར། སངས་རྒྱས་ཐོད་པའི་དཀའ་
འགྲེལ་ཡེ་ཤེས་ལྡན་དུ། ཕ་རྒྱུད་པ་སྙིང་རྗེ་དང་། མ་རྒྱུད་པ་བྱམས་པ་དང་པོར་བསྒོམ་པར་གསུང་། འདིར་དང་པོར་བྱམས་པ། དེ་ནས་སྙིང་~232~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྗེ༑ དེ་ནས་བྱང་ཆུབ་ཀྱི་མཆོག་ཏུ་སེམས་བསྐྱེད་པའོ། ཇོ་བོ། བྱམས་པ་དང་སྙིང་རྗེ་སྦྱོང་མི་ཤེས་པའི་བྱང་ཆུབ་སེམས་དཔའ་བོད་ཀྱིས་
ཞེས་པ་གསུང་། འོ་ན་ཅི་ཙུག་བྱེད་ན་ཞུས་པས། དང་པོ་ནས་གོ་རིམ་བཞིན་དུ་བསླབས་ནས་བྱེད་པ་ཞིག་དགོས་གསུང་། གླང་ཐང་པ། ཤ་བོ་བ་དང་ངེད་གཉིས་ལ་མི་ཐབས་བཅོ་བརྒྱད། རྟ་ཐབས་གཅིག་དང་བཅུ་དགུ་ཡོད། མི་ཐབས་ནི། བྱང་ཆུབ་མཆོག་ཏུ་སེམས་བསྐྱེད་ནས་ཅི་བྱེད་སེམས་ཅན་གྱི་དོན་དུ་སློབ་པ་དེ་ཡིན། རྟ་ཐབས་ནི་བྱང་སེམས་མ་སྐྱེས་པ་མི་སྐྱེད། སྐྱེས་པ་མི་གནས་ཤིང་འཕེལ་དུ་མི་སྟེར་བ་བདག་གཅེས་འཛིན་ཡིན་པས། འདི་ལ་ཟུར་བསྟན་ནས་ཅི་གནོད་དུ་སྦྱོང་། སེམས་ཅན་ལ་མཐིལ་བསྟན་ནས་ཅི་ཕན་དུ་སྦྱོང་བ་ཡིན་གསུང་། སྟོན་པ་ལ། རྣལ་འབྱོར་པ་ཆེན་པོ་ཁོ་བོ་ལ་རླུང་མཉམ་འཇུག་ལ་སོགས་པའི་ཏིང་ངེ་འཛིན་འདི་དང་འདི་ཡོད་ཞུས་པས། ཁྱོད་ལ་རྣ་ཙར་རྔ་བོ་ཆེ་བརྡུངས་ཀྱང་མི་བཤིགས་པའི་བསྒོམ་ཡོད་ཀྱང་། བྱམས་པ་དང་སྙིང་རྗེ་བྱང་ཆུབ་ཀྱི་སེམས་མེད་ན། ཉིན་མཚན་དུ་བཤགས་པ་བྱ་དགོས་པའི་སར་སྐྱེལ་བ་ཡིན་ནོ་གསུང་ཁམས་པ་ལུང་པ། རང་ཅག་གི་ཇོ་བོ་སེམས་ཅན་ལ་ཡོ་ལེ་ཕྱེ་དེ་བྱས་པས། སེམས་ཅན་གྱིས་ཀྱང་འོ་ཅག་ལ་དེ་འདྲ་ཡོད་གསུང་། ཤ་ར་བ་སྟོང་ཉིད་རྟོག་པར་དཀའ་སྟེ། རྟོགས་པའི་ཐབས་ཀྱང་བྱམས་སྙིང་རྗེ་ཡིན་ལ། སྟོང་པ་ཉིད་ཀྱིས་ཆེ་བས་ཀྱང་བྱམས་སྙིང་རྗེ་སྐྱེ་བར་གསུངས།
དགེ་བཤེས་སྟོན་པའི་དྲུང་དུ། སྐུ་མཆེད་གསུམ་དང་། ཁམས་པ་ལུང་པའི་སློབ་མ་ཞིག་མཇལ་དུ་བྱུང་པ་ལ། སྟོན་པས། པོ་ཏོ་བ་
ཁོང་ཅི་མཛད་ཀྱིན་འདུག་གསུངས་པས། དེ་ན་རེ། ཁོང་པ་དགེ་འདུན་བརྒྱ་ཕྲག་མང་པོ་ལ་ཆོས་གསུང་གིན་གདའ་ཞུས་པས། ངོ་མཚར་ཆེ། དེ་ཡང་གཅིག་ཡིན་གསུངས་དགེ་བཤེས་ཕུ་ཆུང་པ་ཁོང་ཅི་མཛད་ཀྱིན་གདའ་གསུངས་པས། རང་གཞན་གྱི་ཡོ་བྱད་མང་པོས་རྟེན་བཞེངས་གིན་གདའ་ཞུས་པས། སྔར་བཞིན་དུ་གསུངས། ཁམས་པ་ལུང་པ་ཅི་མཛད་ཀྱིན་འདུག་གསུངས་པས། གྲོག་ཁ་རེར་བཞུགས་ནས་དབུ་གཏུམས་ནས་ཤུམ་པ་འབའ་ཞིག་མཛད་ཀྱིན་གདའ་ཞུས་པས། སྟོན་པས་དབུ་ཞྭ་ཕུད། ཐུགས་ཀར་ཐལ་མོ་སྦྱར། སྤྱན་ཆབ་མང་པོ་བྱུང་ནས་ཤིན་ཏུ་ངོ་མཚར་ཆེ། ཆོས་པ་བྱ་བ་ཁོང་གི་དེ་འདྲ་ཞིག་དགོས་པ་ཡིན། འདིའི་ཡོན་ཏན་མང་པོ་བཤད་རྒྱུ་ཡོད་དེ་ད་ལྟ་བཤད་ན་ཁོང་མི་མཉེས་པ་འདུག་གསུང་། དགེ་བཤེས་སྤྱན་སྔས། བྱམས་སྙིང་རྗེ་སོགས་གལ་ཆེ་བའི་རྒྱུ་མཚན་མང་པོ་གསུངས་པས། གླང་ཐང་པས་ཕྱག་མཛད་དེ། བདག་དུས་འདི་ནས་བཟུང་སྟེ་བྱམས་སྙིང་རྗེ་འབའ་ཞིག་བསྒོམ་པར་ཞུ་ཞུས་པས། དགེ་བའི་བཤེས་གཉེན་པས་དབུ་ཞྭ་ཕུད། ཐལ་མོ་སྤྱི་བོར་སྦྱར་ནས། ཤིན་ཏུ་ཕྱག་ཡད་བཟང་ལགས་ཞེས་ལན་གསུམ་གསུངས། དེས་ན། ཇོ་བོའི་བཀའ་བརྒྱུད་རྣམས་ཀྱི་ཐུག་དམ་གྱི་གཙོ་བོ་བྱམས་སྙིང་རྗེ་བྱང་ཆུབ་ཀྱི་སེམས་བསྒོམ་པ་འདི་ཉིད་ཡིན་ཞེས། རྒྱལ་སྲས་རིན་པོ་ཆེ་གསུང་། ཞང་སྣ་ཆུང་སྟོན་པས། ཇོ་བོ་ལ་ཆོས་ཞུས་པས། ཉམས་ལེན་ཐམས་ཅད་ཚེ་འདི་བློས་ཐོང་ཞེས་པ་དང་། བྱང་ཆུབ་ཀྱི་སེམས་བསྒོམ་བྱ་བ་གཉིས་སུ་བསྡུས་ཏེ་གསུངས། ཇོ་བོ་དགེ་ཚུལ་གྱི་སྡོམ་པ་མཁན་སློབ་ལས་ཐོབ། དགེ་སློང་གི་སྡོམ་པ་དད་པའི་དགེ་འདུན་ལས་ཐོབ། བྱང་སེམས་ཀྱི་སྨོན་འཇུག་བླ་མ་མཉེས་པར་བྱ་ཞིང་། ཚོགས་བསགས་པ་ལས་སྐྱེ་གསུང་། སྦྱོར་བ་བྱང་ཆུབ་ཀྱི་སེམས་གཉིས་བསྒོམ་པ་ལ། ཀུན་རྫོབ་དོན་དམ་བྱང་སེམས་
གཉིས་ལས། དང་པོ་ལ་མཉམ་བཞག་ཏུ་བདག་གཞན་བརྗེ་བ་བསྒོམ་པ་ནི།
 སྡུག་བསྔལ་མ་ལུས་བདག་བདེ་འདོད་ལས་བྱུང་། ། ~233~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
རྫོགས་པའི་སངས་རྒྱས་གཞན་ཕན་སེམས་ལས་འཁྲུངས། །དེ་ཕྱིར་བདག་བདེ་གཞན་གྱི་སྡུག་བསྔལ་དག །ཡང་
དག་རྗེ་བའི་བསམ་སྦྱོར་མཐར་ཕྱིན་ཤོག ། བྱང་ཆུབ་ཀྱི་སེམས་སྦྱོང་བའི་རིམ་པ་ལ། ཇོ་བོ་ནས་བརྒྱུད་པ་ལ། སངས་རྒྱས་བྱང་
སེམས་ལས་འབྱུང་། དེ་ལྷག་པའི་བསམ་པ། དེ་སྙིང་རྗེ། དེ་བྱམས་པ། དེ་དྲིན་བཟོ། དེ་དྲིན་དྲན་པ། དེ་མར་མཐོང་བ་ལས་འབྱུང་སྟེ། རྒྱུ་
འབྲས་བདུན་གྱི་སྒོ་ནས་སྦྱོང་། ཞི་ལྷ་ནས་བརྒྱུད་པ་ལ། བདག་གཞན་བརྗེ་བའི་སྒོ་ནས་སྦྱོང་། རྒྱལ་བ་སྲས་བཅས་རྣམས་ཀྱིས་བདག་གཞན་བརྗེ་བའི་བྱང་ཆུབ་ཀྱི་སེམས་ལ་བསླབ་ཚུལ་མདོ་བསྟན་བཅོས་ལས་རྒྱ་ཆེར་གསུངས་ཤིང་། བོད་ཀྱི་བྱང་ཆུབ་སེམས་དཔའི་རྣམ་པར་ཐར་པ་ལ་བལྟ་བར་བྱའོ། །རྗེས་ཐོབ་དུ་རྐྱེན་ངན་ལམ་དུ་འཁྱེར་བ་ལ། ལམ་འཁྱེར་ཚན་པ་བཞི་ལས། དང་པོ་མི་འདོད་པའི་ཆོས་བཞི་
ལམ་དུ་འཁྱེར་བ་ལ། མ་བརྙེད་པ་ལམ་དུ་འཁྱེར་བ་ནི།

སུ་དག་འདོད་ཆེན་དག་གིས་བདག་གི་ནོར། །ཐམས་ཅད་འཕྲོག་གམ་འཕྲོག་ཏུ་འཇུག་ན་ཡང་། །ལུས་
དང་ལོངས་སྤྱོད་དུས་གསུམ་དགེ་བ་རྣམས། །དེ་ལ་བསྔོ་བའི་བསམ་སྦྱོར་མཐར་ཕྱིན་ཤོག ། དྲོད་ཀྱི་རྟགས་ཀྱི་རྒྱན་
རྩ་བར། སྦྱིན་སོགས་ཞེས་དང་། འགྲེལ་པར། བདག་དང་གཞན་དུ་བརྗེ་བ་ཉིད་ཀྱིས། སེམས་ཅན་གཞན་གྱི་ཡུལ་ལ། ཡོངས་སུ་བསྔོས་
པའི་སྦྱིན་པ་ལ་སོགས་པ་དང་། ཞེས་གསུངས། མདོ་སྡེ་རྒྱན་དུ། བྱང་ཆུབ་སེམས་དཔའ་ལུས་དང་ལོངས་སྤྱོད་རྣམས། །གཞན་ལ་མི་སྦྱིན་པ་ནི་ཡོངས་མེད་དེ། །ཞེས་དང་། སྤྱོད་འཇུག་ཏུ། བདག་གི་ལུས་དང་ལོངས་སྤྱོད་དང་། །དུས་གསུམ་དགེ་བ་ཐམས་ཅད་ཀྱང་། །སེམས་
ཅན་ཀུན་གྱི་དོན་བསྒྲུབ་ཕྱིར། །ཕངས་པ་མེད་པར་བཏང་བར་བྱ། །ཞེས་གསུངས། སྡུག་བསྔལ་ལམ་དུ་འཁྱེར་བ་ནི།
 བདག་ལ་ཉེས་
པ་ཅུང་ཟད་མེད་བཞིན་དུ། །གང་དག་བདག་གི་མགོ་བོ་གཅོད་བྱེད་ནའང་། །སྙིང་རྗེའི་དབང་གིས་དེ་ཡི་སྡིག་
པ་རྣམས། །བདག་ལ་ལེན་པའི་བསམ་སྦྱོར་མཐར་ཕྱིན་ཤོག ། ས་གཉིས་པའི་རྒྱན་རྩ་བར། གཟོ་དང་བཟོད་ཅེས་དང་།
འགྲེལ་པར། གཞན་གྱིས་ཕན་པ་བྱས་པ་དྲན་པ་དང་། གཞན་གྱིས་གནོད་པ་བྱས་པ་ལ་སོགས་པ་བཟོད་པ་དང་། ཞེས་དང་། སྤྱོད་འཇུག་ཏུ།
ལུས་ཅན་རྣམས་ལ་བདག་གིས་ནི། །ལུས་འདི་ཅི་བདེར་བྱིན་ཟིན་གྱིས། །གསོད་པ་དང་ནི་གཅོད་པ་དང་། །བརྡེག་སོགས་ཅི་དགར་བྱེད་
ལ་རག །ཅེས་པ་ནས། དོན་ཀུན་བསྒྲུབ་པའི་རྒྱུར་གྱུར་ཅིག །ཅེས་པའི་བར་གསུངས། མ་གྲགས་པ་ལམ་དུ་འཁྱེར་བ་ནི། འགའ་ཞིག་
བདག་ལ་མི་སྙན་སྣ་ཚོགས་པ། །སྟོང་གསུམ་ཁྱབ་པར་སྒྲོག་པར་བྱེད་ན་ཡང་། །བྱམས་པའི་སེམས་ཀྱིས་སླར་
ཡང་དེ་ཉིད་ཀྱི། །ཡོན་ཏན་བརྗོད་པའི་བསམ་སྦྱོར་མཐར་ཕྱིན་ཤོག ། དྲོད་ཀྱི་རྟགས་ཀྱི་མདོར། བྱམས་པའི་ལུས་དང་།
ངག་དང་། ཡིད་ཀྱིས་ལས་དང་ལྡན་པ་ཡིན་ཞེས་སོགས་དང་། རྒྱན་རྩ་བར། བྱམས་ལུས་སོགས་དང་། འགྲེལ་པར། གཞན་ལ་ཕན་པ་
ཉིད་དུ་ཞུགས་པས། བྱམས་པའི་ལུས་དང་ངག་དང་ཡིད་ཀྱི་ལས་ཞེས་དང་། སྤྱོད་འཇུག་ཏུ། གང་དག་བདག་ལ་ཁ་ཟེར་རམ། །དེ་བཞིན་
འཆར་ཁ་གཏོང་ཡང་རུང་། །ཐམས་ཅད་བྱང་ཆུབ་སྐལ་ལྡན་འགྱུར། །ཞེས་གསུངས། དམད་པ་ལམ་དུ་འཁྱེར་བ་ནི། འགྲོ་མང་འདུས་
པའི་དབུས་སུ་འགའ་ཞིག་གིས། །འཚང་ནས་འབྲུ་ཞིང་ཚིག་ངན་སྨྲ་ན་ཡང་། །དེ་ལ་དགེ་བའི་བཤེས་ཀྱི་འདུ་~234~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཤེས་ཀྱིས། །གུས་པར་འདུད་པའི་བསམ་སྦྱོར། སྒོམ་ལམ་གྱི་བྱེད་པའི་མདོར། ཡུམ་འདི་བྱང་སེམས་ཡོངས་སུ་དུལ་བ་དང་།
ང་རྒྱལ་མ་མཆིས་པའི་སླད་དུ་ཉེ་བར་གནས་པར་འགྱུར་རོ། །ཞེས་སོགས་དང་། རྒྱན་རྩ་བར། འདུད་དང་ཞེས་དང་། འགྲེལ་བར། དགེ་
བའི་བཤེས་གཉེན་ལ་སོགས་པའི་སྐྱེ་བོ་ཐམས་ཅད་ལ་འདུད་པ་དང་ཞེས་དང་། གོ་སྒྲུབ་ཀྱི་འགྲེལ་བར། སྐྱེ་བོ་ཐམས་ཅད་ཀྱིས་མི་སྙན་
པར་སྨྲ་བ་ཉིད་བཟོད་པ་དང་། ཞེས་གསུངས། བཟོད་དཀའ་ལམ་དུ་འཁྱེར་བ་ལ་གཉིས་ལས། དང་པོ་ནི།  བདག་གིས་བུ་བཞིན་
གཅེས་པར་བསྐྱངས་བའི་མིས། །བདག་ལ་དགྲ་བཞིན་བལྟ་བར་བྱེད་ན་ཡང་། །ནད་ཀྱིས་བཏབ་པའི་བུ་ལ་མ་
བཞིན་དུ། །ལྷག་པར་བརྩེ་བའི་བསམ་སྦྱོར་མཐར་ཕྱིན་ཤོག ། ས་གསུམ་པའི་རྒྱན་རྩ་བར། འཁོར་བས་ཡོངས་སུ་མི་སྐྱོ་དང་། །
ཞེས་དང་། འགྲེལ་པར། ཕན་བཏགས་པའི་སེམས་མི་འཐུན་པ་ལ་མཐོང་བས་ཡོངས་སུ་མི་སྐྱོ་བ་དང་། ཞེས་དང་། བཞི་བརྒྱ་བར། ན་
བའི་བུ་ལ་ལྷག་པར་ཡང་། །མ་ནི་བརྩེ་བར་གྱུར་པ་ལྟར། །དེ་བཞིན་བྱང་ཆུབ་སེམས་དཔའ་རྣམས། །དམ་པ་མིན་ལ་ལྷག་པར་བརྩེ། །ཞེས་དང་། མདོ་སྡེ་རྒྱན་དུ། རྟག་ཏུ་ཉེས་པ་རང་དབང་མེད་པར་བྱང་སེམས་ཀྱིས། །སེམས་ཅན་ལ་ནི་བློ་ལྡན་ཉེས་པར་མི་འཛིན་ཏེ། ཞེས་
གསུངས། བཟོད་དཀའ་གཉིས་པ་ལམ་དུ་འཁྱེར་བ་ནི།
 རང་དང་མཉམ་པའི་དམན་པའི་སྐྱེ་བོ་ཡིས། །ང་རྒྱལ་དབང་གིས་
བརྙས་སྟབས་བྱེད་ན་ཡང་། །བླ་མ་བཞིན་དུ་གུས་པས་བདག་ཉིད་ཀྱི། །སྤྱི་བོར་ལེན་པའི་བསམ་སྦྱོར་མཐར་
ཕྱིན་ཤོག ། རྒྱ་མཚོ་ལྟ་བུའི་སེམས་བསྐྱེད་ཀྱི་འགྲེལ་བར། མི་འདོད་པ་ཐམས་ཅད་ཐོག་ཏུ་བབས་པས་མི་འཁྲུགས་པ་དང་། ཞེས་དང་།
སྤྱོད་འཇུག་ཏུ། དེ་བས། རབ་ཏུ་བྱུང་དང་བྱང་སེམས་ལ། །བསྟེན་ནས་བཟོད་པ་སྐྱེ་བས་ན། །དེ་ཉིད་བཟོད་པའི་རྒྱུ་ཡིན་པས། །དམ་པའི་
ཆོས་བཞིན་མཆོད་པར་འོས། །ཞེས་དང་། དེ་བས་ངལ་བས་མ་བསྒྲུབས་པའི། །ཁྱིམ་དུ་གཏེར་ནི་འབྱུང་བ་ལྟར། །བྱང་ཆུབ་སྤྱོད་པའི་གྲོགས་འགྱུར་བའི། །བདག་གིས་དགྲ་ལ་སྒོམ་པར་བྱས། །ཞེས་གསུངས། འབྱོར་རྒུད་གཉིས་ལམ་དུ་འཁྱེར་བ་ལ་གཉིས་ལས། དང་པོ་
རྒུད་པ་ལམ་དུ་འཁྱེར་བ་ནི།
 འཚོ་བས་ཕོངས་ཤིང་རྟག་ཏུ་མི་ཡིས་བརྙས། །ཚབས་ཆེན་ནད་དང་གདོན་གྱིས་བཏབ་
ཀྱང་སླར། །འགྲོ་ཀུན་སྡིག་སྡུག་བདག་ལ་ལེན་བྱེད་ཅིང་། །ཞུམ་པ་མེད་པའི་བསམ་སྦྱོར་མཐར་ཕྱིན་ ཤོག །
འབྱོར་པ་ལམ་དུ་འཁྱེར་བ་ནི།  སྙན་པར་གྲགས་ཤིང་འགྲོ་མང་སྤྱི་བོས་འདུད། །རྣམ་ཐོས་བུ་ཡིས་ནོར་འདྲ་
ཐོབ་གྱུར་ཀྱང་། །སྲིད་པའི་དཔལ་འབྱོར་སྙིང་པོ་མེད་གཟིགས་ནས། །ཁེངས་པ་མེད་པའི་བསམ་སྦྱོར། མདོ་སྡེ་
རྒྱན་དུ། དེ་ཡི་ཆོས་ཀུན་སྒྱུ་མ་ལྟ་བུ་དང་། །སྐྱེ་བ་སྐྱེད་མོས་ཚལ་འགྲོ་ལྟར་རྟོགས་ནས། །འབྱོར་པའི་དུས་དང་རྒུད་པའི་དུས་ན་ཡང་། །ཉོན་
མོངས་སྡུག་བསྔལ་དག་གིས་འཇིགས་པ་མེད། །ཅེས་གསུངས། ཆགས་སྡང་གཉིས་ལམ་དུ་འཁྱེར་བ་ལས། དང་པོ་ཞེ་སྡང་ལམ་དུ་འཁྱེར་
བ་ནི། ནང་གི་ཞེ་སྡང་དགྲ་བོ་མ་ཐུལ་ན། །ཕྱི་རོལ་དགྲ་བོ་བརྟུལ་ཞིང་འཕེལ་བར་འགྱུར། །དེ་ཕྱིར་བྱམས་དང་
སྙིང་རྗེའི་དམག་དཔུང་གིས། །རང་རྒྱུད་འདུལ་བའི་བསམ་སྦྱོར། སྤྱོད་འཇུག་ཏུ། ཁྲོ་བའི་དགྲ་ནི་གཅིག་བཅོམ་ན། །དགྲ་
དེ་ཐམས་ཅད་ཆོམས་དང་འདྲ། །ཞེས་གསུངས། གཉིས་པ་འདོད་ཆགས་ལམ་དུ་འཁྱེར་བ་ནི།  འདོད་པའི་ཡོན་ཏན་ལན་ཚྭའི་ཆུ་~235~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དང་འདྲ། །ཇི་ཙམ་སྤྱད་ཅིང་སྲེད་པ་འཕེལ་བར་འགྱུར། །གང་ལ་ཞེན་ཆགས་སྐྱེ་བའི་དངོས་པོ་རྣམས། །འཕྲལ་
ལ་སྤོང་བའི་བསམ་སྦྱོར་མཐར་ཕྱིན་ཤོག ། ས་བཞི་པའི་རྒྱན་རྩ་བར། འདོད་པ་རྣམས་ལ་སྨོད་པ་དང་། །ཞེས་དང་། འགྲེལ་པར།
འདོད་པའི་ཡོན་ཏན་ལ་ཉེས་དམིགས་སུ་བལྟ་བས་སྨོད་པ་དང་། ཞེས་དང་། ས་ལྔ་པའི་རྒྱན་རྩ་བར། བཅུ་པོ་འདི་དག་རྣམ་སྤངས་ན། །
ཞེས་དང་། དེའི་འགྲེལ་པར། འདོད་ཆགས་ལ་སོགས་པའི་ཉོན་མོངས་པ་ཐམས་ཅད་ལ་ཕྱོགས་པར་བྱེད་པ་ཞེས་བྱ་བ་དེ་ལྟ་བུའི་མཚན་ཉིད་ཀྱི་ཆོས་བཅུ་སྤོང་ཞིང་། ཞེས་གསུངས། འདོད་ཡོན་གྱི་ཉེས་དམིགས་ནི། རྒྱ་ཆེར་རོལ་པར། འདོད་པའི་ཡོན་ཏན་རྟག་ཏུ་གནོད་པ་མང་། །འཇིག་བཅས་རྟག་ཏུ་དགྲ་བཅས་ཉོན་མོངས་བཅས། །རལ་གྲིའི་སོ་འདྲ་དུག་སྡོང་ལོ་མ་མཚུངས། །ངན་སྐྱུག་སྣོད་ལྟར་འཕགས་པའི་སྐྱེ་བོས་སྤངས། །ཞེས་གསུངས། པོ་ཏོ་བ། ཉིན་པར་འབུལ་བ་ཇི་ཙམ་བྱུང་ཡང་། སྤྱན་སྔར་ཕྱིན་ཙ་ན། སེམས་དམའ་ཕབ་པ་ལྟར་བཞུགས། བརྙེད་བཀུར་བྱུང་བའི་རྗེས་ལ། གཟིམ་ཁང་དུ་བཞུགས་ནས་ཞལ་གཉེར་ཏེ། ནགས་ཚལ་དབེན་པར་གཅིག་པུའི་བརྗིད་མཐོང་ན༑ ༑རྒྱལ་པོའི་འཁོར་མང་ལོངས་སྤྱོད་སྒྱུ་མའི་གྲོག་ཚང་འདྲ། །རྩི་བེར་ཚེམ་ཅན་དག་གི་བརྗིད་མཐོང་ན། །དར་བེར་ཀླུ་ཡས་སྒྱུ་མའི་འཇའ་ཚོན་འདྲ། །གསུངས། ས་སྐྱར་འཁྲུག་སློང་ཆེན་པོ་བྱུང་ནས། བླ་མ་རིན་ཡེ་བས་རྒྱལ་སྲས་ཐོགས་མེད་པ་ལ། འདི་འདྲའི་མི་རིགས་པ་བྱུང་ཙ་ན། བདག་ལ་གཉེན་པོ་ཟིན་ཙམ་ནི་བྱུང་སྟེ། ཆགས་སྡང་གི་རྣམ་རྟོག་མང་པོ་སྐྱེ་བར་གདའ། ཉིད་ཅག་ལ་ཅི་འདྲ་བྱུང་གསུངས་པས། རྗེ་པའི་གསུང་གིས། སྤྱིར་འཇིག་རྟེན་གྱི་བདེ་སྡུག་ལ་སོགས་ལས་མ་གྲུབ་པའི་སེམས་སྣང་ཡིན་པ་དང་། དེ་ཉིད་ཀུན་རྫོབ་སྒྱུ་མ་ལྟ་བུ་དང་། དོན་དམ་པར་སྤྲོས་བྲལ་གྱི་གོ་པ་ར་རི་ཞིག་བདོག་པས། བདག་ལ་ཆགས་སྡང་གི་རྣམ་རྟོག་མ་སྐྱེས་ལགས་གསུང་།
གཉིས་པ་དོན་དམ་བྱང་སེམས་སྒོམ་པ་ལ། མཉམ་རྗེས་གཉིས་ལས། མཉམ་གཞག་དུ་སྤྲོས་མེད་ཡིད་ལ་མི་བྱེད་པའི་རྣལ་འབྱོར་ནི།

ཇི་ལྟར་སྣང་བ་འདི་དག་རང་གི་སེམས། །སེམས་ཉིད་གདོད་མས་སྤྲོས་པའི་མཐའ་དང་བྲལ། །དེ་ཉིད་ཤེས་ནས་
བཟུང་འཛིན་མཚན་མ་རྣམས། །ཡིད་ལ་མི་བྱེད་བསམ་སྦྱོར་མཐར་ཕྱིན་ཤོག ། མདོ་སྡེ་རྒྱན་དུ། སེམས་ལས་གཞན་
མེད་པར་ནི་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས། །བློ་དང་ལྡན་པས་གཉིས་པོ་མེད་རིག་ནས། །དེ་མི་ལྡན་པའི་ཆོས་
ཀྱི་དབྱིངས་ལ་གནས། །ཞེས་པའི་ལམ་གྱི་རིམ་པ་དང་འཐུན་ཞིང་། གཞན་ཡང་། ཀ་མ་ལ་ཤཱི་ལའི་སྒོམ་རིམ་བར་པ་དང་། སློབ་དཔོན་སེང་གེ་བཟང་པོའི་རྣལ་འབྱོར་པ་བཞི་ནས་འབྱུང་བའི་ཆོས་ཀྱི་བདག་མེད་བསྒོམ་པའི་རིམ་པ་དང་ཡང་འཐུན། དེ་ཡང་འདིར་སྦྱོར་བའི་དུས་སུ་སོ་སོར་རྟོགས་པའི་ཤེས་རབ་ཀྱིས་དཔྱད་ནས། དངོས་གཞིའི་དུས་སུ་ཡིད་ལ་མི་བྱེད་པའི་ཚུལ་གྱིས་མཉམ་པར་འཇོག་པ་ཡིན་དངོས་གཞིའི་དུས་སུ་ཡིད་ལ་མི་བྱེད་པ་ཡིན་ཏེ། ཇོ་བོའི་དབུ་མའི་ལན་ངག་ལས། བར་སྐབས་དེར། ཤེས་པ་ཅིར་ཡང་མི་རྟོག །ཅིར་ཡང་མི་འཛིན། དྲན་པ་དང་ཡིད་ལ་བྱེད་པ་ཐམས་ཅད་སྤངས་ཏེ། ཞེས་དང་། དེའི་རྣམ་བཤད་རྔོག་ལོས་མཛད་པར། བར་སྐབས་དེར་ཞེས་སོགས་ནི་དངོས་གཞིའི་དབང་དུ་བྱས་པ་ཡིན་ནོ། །ཞེས་གསུངས། ཀ་མ་ལ་ཤཱི་ལ་དང་། དྷ་ཤང་གི་སྒོམ་གྱི་བར་ཁྱད་ཀྱང་། སོ་སོར་རྟོག་པའི་ཤེས་རབ་ཀྱིས་དཔྱད་པ་སྔོན་དུ་བཏང་ནས། ཅི་ཡང་མ་རྙེད་པའི་ངང་ལ་མཉམ་པར་འཇོག་པ་དང་། དེ་ལྟ་བུའི་དཔྱད་པ་ཅི་ཡང་མི་~236~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དགོས་པར། ཞི་གནས་སྟེངས་པོའི་ཚུལ་གྱིས་ཅི་ཡང་ཡིད་ལ་མི་བྱེད་པར་བསྒོམ་ནི་ཁྱད་པར་རོ། །ཁ་ཅིག་ལྷག་མཐོང་གི་སྒོམ་ནི། དཔྱད་
སྒོམ་ཁོ་ནར་འདོད་པ་དང་། དངོས་གཞིའི་དུས་སུ་ཡང་ངེས་ཤེས་ཀྱི་ཤུགས་དྲག་པོ་དགོས་ཞེས་སྨྲ་བ་ནི་མི་འཐད་དེ། ཀ་མ་ལ་ཤཱི་ལའི་སྒོམ་རིམ་སོགས་ཀྱི་དགོངས་པ་ཡང་། སྦྱོར་བའི་དུས་སུ་སོ་སོར་རྟོག་པའི་ལྷག་མཐོང་གིས་ལེགས་པར་དཔྱད་ནས། དངོས་གཞིའི་དུས་སུ་མི་གཡོ་བའི་ལྷག་མཐོང་གིས་ཡིད་ལ་མི་བྱེད་པའི་ཚུལ་གྱིས་མཉམ་པར་འཇོག་དགོས་པ་ཡིན་ནོ། །དེས་ན་དངོས་གཞིའི་དུས་སུ་ཡིད་ལ་མི་བྱེད་པའི་ཚུལ་གྱིས་མཉམ་པར་འཇོག་པར་རྒྱ་བོད་ཀྱི་དཔྱད་སྒོམ་དང་། འཇོག་སྒོམ་གྱི་ཁྲིད་གཞུང་ཚད་ལྡན་ཐམས་ཅད་མཐུན་ནོ། །རྗེས་ཐོབ་དུ་ཆགས་སྡང་གི་ཡུལ་ལ་ཞེན་པ་སྤོང་བ་ལ་གཉིས་ལས། འདོད་ཆགས་ཡུལ་ལ་ཞེན་པ་སྤོངས་བ་ནི་ཡིད་དུ་འོང་བའི་ཡུལ་དང་ཕྲད་པ་ན།
དབྱར་གྱི་དུས་ཀྱི་འཇའ་ཚོན་ཇི་བཞིན་དུ། །མཛེས་པར་སྣང་ཡང་བདེན་པར་མི་བལྟ་ཞིང་། །ཞེན་ཆགས་སྤོང་
བའི་བསམ་སྦྱོར་མཐར་ཕྱིན་ཤོག །
གཉིས་པ་སྡང་བའི་ཡུལ་ལ་འཁྲུལ་པར་བལྟ་བ་ནི།  སྡུག་བསྔལ་སྣ་ཚོགས་རྨི་ལམ་བུ་ཤི་ལྟར། །འཁྲུལ་སྣང་བདེན་
པར་བཟུང་བས་ཨ་ཐང་ཆད། །དེ་ཕྱིར་མི་འཐུན་རྐྱེན་དང་ཕྲད་པའི་ཚེ། །འཁྲུལ་པར་བལྟ་བའི་བསམ་སྦྱོར་མཐར་ཕྱིན་ཤོག །
ས་བརྒྱད་པའི་རྒྱན་རྩ་བར། སྒྱུ་མ་ལྟར་གནས་ཤེས་དང་། །འགྲེལ་པར། ཐམས་ཅད་དུ་སྒྱུ་མ་ལྟ་བུར་གནས་པ་དང་
ཞེས་དང་། བྱང་སེམས་ཀྱི་གཞི་ཤེས་ཉེ་བའི་འབད་པ་འཆད་པ་ན། དངོས་པོར་མངོན་པར་ཞེན་པའི་འཁྲུལ་པའི་མཚན་མ་བསལ་བ་རྣམས་
ལ་ནི་ཞེས་གསུངས། ཅིག་ཤོས་རིང་བར་འཆད་པ་ན། སྒྱུ་མ་མཁན་གྱིས་སྤྲུལ་པའི་དངོས་པོ་སྣང་བ་ལ། དེའི་རང་གི་ངོ་བོ་ཤེས་པས། དངོས་པོར་མངོན་པར་ཞེན་པ་ཉིད་ཀྱི་ངོ་བོ་ཉིད་མེད་པར་མི་སྣང་བ་བཞིན་དུ། ཞེས་སོགས་སློབ་དཔོན་སེང་གེ་བཟང་པོས་གསུངས། བྱང་སེམས་ཀྱི་སྦྱོར་ལམ་མཉམ་གཞག་སྣང་བ་རྣམ་བདུན་ལ་ཞེན་སྤྱོད་བཀག་པར་སྟོན་པ་ན། མདོར། ཆོས་ཐམས་ཅད་སྒྱུ་མ་ལྟ་བུ་དང་། ཞེས་སོགས་དང་། རྒྱན་རྩ་བར། སྣང་བ་རྣམ་བདུན་ཤེས་དོ། ཞེས་དང་། འགྲེལ་པར། ཡོངས་སུ་འགྱུར་བ་དང་། མཉམ་དུ་ཚོགས་པ་དང་། འགལ་བ་དང་། རྐྱེན་དང་། མ་འཕོས་པ་དང་། རྟེན་མེད་པ་དང་། བྱེད་པ་པོ་མ་ཡིན་པ་རྣམས་སུ། ཤེས་པ་མ་སྣང་བ་བདུན་ལ། སྒྲུབ་པའི་ཡོངས་སུ་ཤེས་པ་གསལ་བའི་སྒོ་ནས། ཤེས་དང་། བྱེད་པ་པོ་མེད་པ་ལ་སྤྱོད་པ་བཀག་པའི་སྦྱོར་བའི་མདོར། སྒྱུ་མའི་སྐྱེས་བུ་ལ་བསྔགས་བརྗོད་ཀྱང་འཕེལ་བ་མེད་དོ། །བསྔགས་པ་མ་ཡིན་པ་བརྗོད་ཀྱང་འགྲིབ་པ་མེད་དོ། །ཞེས་དང་། རྒྱན་རྩ་བར། བྱེད་པོ་མིན་ཉིད་དང་། ཞེས་དང་། འགྲེལ་པར། བྱེད་པ་པོ་མེད་པ་ཉིད་དང་། ཞེས་གསུངས། གོང་དུ་བླ་མ་རིན་ཡེ་བས། རྒྱལ་སྲས་རིན་པོ་ཆེ་ལ་ཞལ་ཏ་གནང་བའི་གཏམ་བརྒྱུད་དེ་ཉིད་འདིར་བླངས་ནའང་ཤིན་ཏུ་འབྱོར་རོ། །གཉིས་པ་བསླབ་བྱ་ལ། ཕྱིན་དྲུག་བྱང་ཆུབ་སེམས་དཔའི་བསླབ་བྱའི་གཙོ་བོ་ཡིན་པར་གསུང་རབས་ཀུན་ལས་གསུངས་ཤིང་། ཕར་ཕྱིན་རྐྱང་པ་ལ་མཚོན་ནའང་། གོ་སྒྲུབ་དུ། དེ་ལྟར་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ཞེས་དང་། མཇུག་སྒྲུབ་དུ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་དང་། ཞེས་དང་། ས་གཉིས་པའི་རྩ་བར། སྦྱིན་ལ་སོགས་ལ་བརྩོན། །ཞེས་དང་། འགྲེལ་པར། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་ལ་སྤྲོ་བར་ཞེས་གསུངས། ས་དྲུག་པའི་རྩ་བར། སྦྱིན་དང་~237~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཚུལ་ཁྲིམས་སོགས་དང་། འགྲེལ་པར། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས། ཞེས་དང་། རྣམ་དག་སྒོམ་ལམ་སྐྱེ་བའི་ རྒྱུར་སྦྱིན་
པ་ལ་སོགས་པའི་ཕ་རོལ་ཏུ་ཕྱིན་པ་ཞེས་དང་། སྦྱོར་བ་སྒོམ་པ་པོའི་རྟེན་གྱི་གང་ཟག་ཏུ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་བཅུ་
བསྒྲུབ་པ་དང་ལྡན་པ་ཞེས་དང་། ཐར་པ་ཆ་མཐུན་དུ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ནས་ཞེས་དང་། ཁྱད་མཚན་དུ། འཁོར་གསུམ་རྣམ་པར་དག་པས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་སོགས་དང་། རྩེ་མོའི་རྟགས་སུ། སྦྱིན་པ་ལ་སོགས་པའི་ཁྱད་པར་བསྒྲུབས་པས་ཞེས་དང་། མཐོང་ལམ་རྩེ་སྦྱོར་དུ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་པོ་དག་ཅེས་དང་། མཐར་གྱིས་སྦྱོར་དུ། སྦྱིན་པའི་ཕ་རོལ་ཏུ་ཕྱིན་པ་ལ་སོགས་པ་འཁོར་གསུམ་རྣམ་པར་དག་པས་ཞེས་དང་། སྐད་ཅིག་སྦྱོར་དུ། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་བསྒྲུབས་པས་ཞེས་དང་། ཕྲིན་ལས་ཀྱི་སྐབས་སུ། རང་གི་དོན་འཁོར་གསུམ་རྣམ་པར་དག་པས་རབ་ཏུ་ཕྱེ་བས་ཕ་རོལ་ཏུ་ཕྱིན་
པ་དྲུག་ལ་གོམ་པ་ལའོ། །ཞེས་གསུངས། ཕྱིན་དྲུག་གི་ནང་ནས་སྦྱིན་པའི་ཕ་རོལ་ཏུ་ཕྱིན་པ་ལ་སློབ་པ་ནི།

བྱང་ཆུབ་འདོད་པས་ལུས་ཀྱང་གཏོང་དགོས་ན། །ཕྱི་རོལ་དངོས་པོ་རྣམས་ལ་སྨོས་ཅི་དགོས། །དེ་ཕྱིར་
ལན་དང་རྣམ་སྨིན་མི་རེ་བའི། །སྦྱིན་པ་གཏོང་བའི་བསམ་སྦྱོར་མཐར་ཕྱིན་ཤོག ། ཤ་ར་བ། ངས་ནི་ཁྱེད་ལ། གཏང་
བའི་ཕན་ཡོན་མི་བརྗོད་ཀྱི། འཛིན་པའི་ཉེས་དམིགས་བརྗོད་པ་ཡིན་གསུང་། ཆོས་རྗེ་ས་སྐྱ་པ། ཉེ་བ་འཁོར་གྱིས་ཞུས་པའི་མདོ་ལྟར།
སྦྱིན་པ་ལ་བྱང་ཆུབ་སེམས་དཔའ་རབ་བྱུང་དང་། ཁྱིམ་པ་དང་། མི་སྐྱེ་བའི་ཆོས་ལ་བཟོད་པ་ཐོབ་པའི་སྦྱིན་པ་གསུམ་དུ་བཞེད། རབ་བྱུང་གི་སྦྱིན་པ་ནི། གཙོ་བོར་མི་འཇིགས་པ་དང་། བྱམས་པ་དང་། ཆོས་ཀྱི་སྦྱིན་པ་གསུམ་ཡིན་ཟང་ཟིང་ལ། སྣག་ཚ་དང་། སྙུ་གུ་དང་། ཤོག་བུ་གསུམ་སྦྱིན་པར་གསུངས་ཤིང་། རབ་ཏུ་བྱུང་བས་ནོར་རླབས་པོ་ཆེ་སྟེར་བས་མགོ་འདོན་པར་གསུངས་པ་མེད། སངས་རྒྱས་ཀྱིས་ཀྱང་རྒྱལ་པོ་ལ་སོགས་པ་ཁྱིམ་པར་བཞུགས་པའི་དུས་སུ། ཟང་ཟིང་གི་སྦྱིན་པ་ལ་མཛད་ལ། རབ་ཏུ་བྱུང་བའི་ཚེ། རྟ་དང་རྒྱན་སོགས་ཟས་གཙང་མ་ཉིད་མ་བཀུར་ལ། ཞིང་པའི་བུ་མོ་ལེགས་སྐྱེས་ཀྱིས། གསེར་སྣོད་དང་བཅས་པའི་བསོད་སྙོམས་ཕུལ་བའི་ཚེ། གསེར་སྣོད་བུ་མོ་ཉིད་ལ་གཏད་པས། བུ་མོས་བདག་ལ་ཐུགས་བརྩེ་བར་ཞུ་ཞེས་སླར་ཕུལ་བ་ན། ནཻ་རཛྙ་ནའི་ཆུ་ལ་བསྐྱུར་བས། མུ་སྟེགས་འགའ་ཞིག་གིས་བསམ་པ་ལ། གོའུ་ཏ་མ་ནོར་ལ་ངན་ཏེ། རྟ་དང་རྒྱན་རྒྱལ་པོ་ནོར་གྱིས་མ་ཕོངས་པས། ཕོངས་པ་ལ་སྟེར་ཐང་ཞིང་། གསེར་སྣོད་ཀྱང་ཕོངས་པ་ལ་མི་སྟེར་བར་ཆུ་ལ་བསྒྱུར་བ་ཆུད་ཟོས་ཡིན་ཟེར་བ་ལ། བཅོམ་ལྡན་འདས་ཀྱིས། མཆོག་གི་ནོར་མཆོག་མ་ཡིན་ལ་བྱིན་ན། ཚེ་འདིའི་མཐུན་རྐྱེན་ཅུང་ཟད་འབྱུང་ཡང་། མཐར་མི་བཞུ་བར་ངན་སོང་དུ་འགྲོ་བས། ཕོངས་པ་ངན་སོང་དུ་བསྐྱུར་བའི་རྒྱུ་ལ་བྱང་ཆུབ་སེམས་དཔས་སྦྱོར་མི་ཐང་སྙམ་དུ་དགོངས་པ་ཡིན་ནོ། །དེང་སང་རབ་ཏུ་བྱུང་བ་སྦྱིན་པ་རླབས་པོ་ཆེ་གཏོང་བ་བཟང་བར་བྱེད་དེ། དེ་སངས་རྒྱས་ཀྱི་བསྟན་པ་ཡིན་མིན་ཐེ་ཚོམ་ཟ། དེས་ན་རབ་ཏུ་བྱུང་བ་ཡོ་བྱད་ལ་མ་ཆགས་པར་སྦྱིན་པས་མགོ་མི་འདོན་པར། བསླབ་པ་གསུམ་གྱིས་མགོ་འདོན་པ། སངས་རྒྱས་ཀྱི་བསྟན་པ་དང་འཐུན་པའི་རབ་ཏུ་བྱུང་བར་གསུངས་སོ། །
དེས་ན་མདོ་ལས། རབ་ཏུ་བྱུང་བས་ལྷུང་བཟེད་ཀྱི་ལྷག་རོལ་ཙམ་སྦྱིན་པར་གསུངས་ཀྱི་གཞན་སྦྱིན་པར་མ་གསུངས་ཏེ། ལྷ་དང་~238~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བཅས་པའི་མཆོད་གནས་ཡིན་གྱི། ཡོན་བདག་མ་ཡིན་པའི་ཕྱིར་རོ། །དེས་ན་ཡོན་མཆོད་གོ་ལྡོག་ན། འཇིག་རྟེན་དུ་མུ་གེ་ལ་སོགས་པ་
རྒུད་པའི་རྒྱུར་འགྱུར་རོ། །བྱང་སེམས་ཁྱིམ་པའི་སྦྱིན་པ་ལ། སྦྱིན་པ་ཇི་ལྟར་གཏོང་བའི་ཚུལ་དང་། དེ་སྦྱང་བའི་ཐབས་སོ། །དང་པོར་སྟེར་བ་ལ་བསླབ། དེ་དག་པ་ལ་བསླབ། དེ་རྫོགས་བྱང་གི་རྒྱུར་འགྲོ་བ་ལ་བསླབ། སྦྱང་བ་ལ་བསམ་སྦྱོར་གཉིས་སྦྱོར་བས་སྦྱང་བ་ལ། ཡུལ་དུས་དངོས་པོ་ལ་སྦྱང་བའོ། །མི་སྐྱེ་བའི་ཆོས་ལ་བཟོད་པ་ཐོབ་པའི་སྦྱིན་པ་ལ། གཏོང་བ་དང་། ཤིན་ཏུ་གཏོང་བ་དང་། གཏོང་བ་ཆེན་པོའོ།
།ཞེས་སོགས་གསུངས། ཚུལ་ཁྲིམས་ལ་བསླབ་པ་ནི།
ཚུལ་ཁྲིམས་མེད་པར་རང་དོན་མི་འགྲུབ་ན། །གཞན་དོན་བསྒྲུབ་
པར་འདོད་པ་གད་མོའི་གནས། །དེ་ཕྱིར་སྲིད་པའི་འདུན་པ་མེད་པ་ཡི། །ཚུལ་ཁྲིམས་བསྲུང་བའི་བསམ་སྦྱོར་
མཐར་ཕྱིན་ཤོག །
དྲག་ཤུལ་ཅན་གྱིས་ཞུས་པ་ལས། བྱང་སེམས་ཁྱིམ་ན་གནས་པས། རབ་བྱུང་ལ་སྨོན་པ་བྱ་བར་གསུངས། མདོ་སྡེ་རྒྱན་དུ་རབ་ཏུ་
བྱུང་བའི་ཕྱོགས་དག་ནི། ཡོན་ཏན་ཚད་མེད་རྣམས་དང་ལྡན། །དེ་འདྲས་སྡོམ་བརྩོན་ཁྱིམ་པ་ཡི། །བྱང་ཆུབ་སེམས་ལས་ཁྱད་འཕགས། །
ཞེས་གསུངས། ཇོ་བོ། ངེད་རྒྱ་གར་ན། དོ་གལ་ཆེན་པོའི་བྱ་བ་བློ་བུར་བ་བྱུང་ན། སྡེ་སྣོད་འཛིན་པ་རྣམས་ཚོགས་ནས། སྡེ་སྣོད་གསུམ་ནས་མ་བཀག་གམ། སྡེ་སྣོད་གསུམ་དང་མི་འགལ་ལམ། ཞེས་གཏན་ལ་ཕབ་ནས། དེའི་སྟེང་དུ་འཇོག་པ་ཡིན། ངེད་གཉིས་ཀ་མ་ལ་ཤཱི་ལ་པ་ལ། དེའི་སྟེང་དུ། བྱང་སེམས་ཀྱི་སྤྱོད་པ་ནས་མ་བཀག་གམ། དེ་དང་མི་འགལ་ལམ། བྱ་བ་ཞིག་ཡོད། མདུན་མའི་ཤམ་འདུལ་བ་འཛིན་པ་བསྡུད་པ་ཡིན། ཞེས་དང་། ཤ་ར་བ། སྤྱིར་ལེགས་ཉེས་ཅི་བྱུང་ཡང་ཆོས་ལ་བརྟེན་པ། དེའི་ནང་ནས་འདུལ་བ་ནས་ཇི་ལྟར་འབྱུང་བ་ལ་བརྟེན་ན། འདབ་ཀྱང་མི་དགོས་པ། ཞེ་གཙང་བ། རྟག་ཐུབ་པ། ཉམས་དགའ་བ། མཐའ་བཟང་བ་ཡིན་གསུངས། སྟོན་པ། ཚན་གཅིག་གི་འདུལ་བ་ལ་བརྟེན་ན་སྔགས་རྩ་བ་འཕྱིད། སྔགས་ལ་བརྟེན་ན་འདུལ་བ་རྩ་བ་འཕྱིད་དེ། འདུལ་བ་སྔགས་ཀྱི་གྲོགས། སྔགས་འདུལ་བའི་གྲོགས་སུ་སོང་བ་ངེད་ཀྱི་བླ་མའི་བཀའ་བརྒྱུད་མིན་པ་མེད་གསུངས། དེས་ན་རབ་ཏུ་བྱུང་བ་ཚུལ་ཁྲིམས་མཐར་ཕྱིན་པར་བྱེད་པ་ལ། འདོད་པ་ལས་བློ་ལྡོག་པ་ཞིག་དགོས་ཏེ། དྲན་པ་ཉེར་གཞག་ལས། ཉི་མ་གཅིག་གི་བསོད་སྙོམས་དག །བླངས་ནས་སང་གིར་མི་སེམས་པར། །ལྟོ་འགྲངས་ཙམ་གྱིས་ཆོག་བྱེད་པ། །དེ་ལྟ་བུ་ནི་དགེ་སློང་ཡིན། །ཞེས་དང་། ཡང་ཇི་སྐད་དུ། ཡང་ན་ཐབས་མཁས་བྱ་བཞིན་དུ། ། སྡིག་མེད་སོགས་འཇོག་ཅུང་ཟད་བྱ། །ཡང་ན་སྨན་བཞིན་མི་མཁོའི་དགོས། །ཡང་ན་བསོད་སྙོམས་སྟོབས་དང་སྦྱར། །ཞེས་དང་། ཡང་ཇི་སྐད་དུ། སྔ་ནས་ཤི་དང་འདྲ་རྩིས་ན། །ཤི་ནས་མྱ་ངན་བྱེད་པ་མེད། །ཅེས་གསུངས་པའི་ཕྱིར་རོ། །ཞེས་དགེ་བའི་བཤེས་གཉེན་བཀའ་གདམས་པ་དག་གསུང་ངོ་། །ད་བར་ཨ་མ་ནེ་ཟེག་ནི། གོས་ལ་རྩིས་ཆུང་ལ། ལྟོ་ལ་རྩིས་ཆེ་གསུངས། ནུས་པ་ཡོད་ན། སངས་རྒྱས་བསྟན་པའི་རྩ་བ་དགེ་འདུན་ཡིན་པ། ཕན་བྱ་སྡེ་གཟུགས། དེ་དགེ་སློང་ལ་རག་ལས། དེ་འདུལ་བ་འཛིན་པ་ལ་རག་ལས་པས། འདུལ་འཛིན་རེ་བསྟེན་ད་ལྟ་འདུལ་བའི་བསླབ་པ་བསྲུང་དུ་འཛུད་པ་དང་། དེ་ཉམས་ན་ཕྱིར་འཆོས་པར་བྱེད་པ་ཡིན་པ་ལས། དེ་སྟོན་པ་མེད། སྒྱེད་པོ་དང་། དགོངས་ཇ་ཡོད་པ་ལ་དགེ་འདུན་བཟང་བར་བྱེད། ཟླ་བ་ཕྱེད་ཕྱེད་ན་སོ་སོར་ཐར་པ་འདོན་པ་མེད། ཅེས་གསུངས། སྟོན་པ་སྐུ་མཆེད་~239~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
གསུམ་ལ་བན་གསར་པ་མ་བྱེད། སྟུབ་ན་རྙིང་པ་སྐྱོངས། གནས་གསར་པ་མ་བྱེད། སྟུབ་ན་རྙིང་པ་སྐྱོངས་གསུངས། ཤ་ར་བ། ད་མན་ཆད་
གཤམ་མི་འོང་། སྙིང་པ་ཕྱོགས་རིས་མེད་པར་བསྐྱངས་ན་ཕན་ཆེ། གནས་གསར་བཟུང་བས་སྡེ་བརྩོད་དུ་ཆགས་གསུངས། བསླབ་པ་གང་བླངས་སྲོག་ལས་ཀྱང་གཅེས་པར་འཛིན་དགོས། ད་ལྟ་བསྲུང་སྡོམ་ལ་ལྷོད་དེ་འདུག་ན། མི་བཟང་འགྲོགས་བདེ་ཟེར། བསྲུང་སྡོམ་བྱེད་པ་ལ་འགྲོགས་མི་བདེ་བ་ཟེར། ཁས་བླངས་རྣམས་ཐམས་ཅད་ཡན་པར་བཏང་ནས། སྦྱིན་གཏོང་འདྲ་ལ་ལྷོད་དེ་འདུག་པའི་ཁ་ན་མེད་ཅེས་དང་། ད་ལྟ་བཀའ་གདམས་པ་ཀུན་ཡང་ཆུར་མིང་བཏགས་ནས་ཆང་མི་འཐུང་བ་མེད། མི་འཐུང་བར་སོང་བ་ཀུན་ཡང་རོང་མོ་སུན་རེ་ལ་མི་རྟེན་དུ་མི་འདོད་ཅེས་གསུང་། མཐའ་ལས་ཉེས་པར་བྱེད་ལ་སེམས་རབ་བསྡམས། ཤེས་དང་བསླབ་པ་བླངས་པ་སྲོག་གི་ཕྱིར་ཡང་མི་གཏོང་བ་དང་། ཞེས་པ་ཐོབ་པའི་བྱང་སེམས་རྣམས་ཀྱིས་ཀྱང་རང་གི་བསླབ་པ་ལ་གཅེས་སྤྲས་སུ་བྱེད་གསུང་། འདོད་ཆུང་ཆོག་ཤེས་ཚུལ་ལ་གནས་པ། དགེ་བཤེས་སྦ་སྒོམ་ལྟ་བུ་ཞིག་དགོས་པ་ཡིན་གསུང་། ཆོས་འཆོར་བའི་དུས་ནི། རང་ལ་ནད་དྲག་པོ་བྱུང་བ། གཉེར་ཁ་བབས་པ། ཉེ་དུ་ལ་ཕུང་ཉེས་བྱུང་བ། གཅིག་བུ་དབེན་པ་ན་འདུག་པ། བརྙེད་བཀུར་སྙན་པ་བྱུང་བ། ཞེ་སྡང་སྐྱེ་བའི་ཡུལ་དང་འཛོམ་ན་ཆོས་འཆོར་བའི་དུས་ཡིན་ཞེས་ཤ་ར་བས་གསུངས།
བཟོད་པ་ལ་བསླབ་པ་ནི།
 དགེ་བའི་ལོངས་སྤྱོད་འདོད་པའི་རྒྱལ་སྲས་ལ། །གནོད་བྱེད་ཐམས་ཅད་རིན་ཆེན་
གཏེར་དང་མཚུངས། །དེ་ཕྱིར་ཀུན་ལ་ཞེ་འགྲས་མེད་པ་ཡི། །བཟོད་པ་བསྒོམ་པའི་བསམ་སྦྱོར་མཐར་ཕྱིན་ཤོག །
པོ་ཏོ་བོ། སངས་རྒྱས་ཀྱི་བསྟན་པ་ལ་སྡིག་མི་བྱེད་པ་ཡིན་ཏེ། གནོད་གསུངས་པས། བོད་ཀྱི་བྱང་ཆུབ་སེམས་དཔའ་རྣམས་ཀྱིས་ཀྱང་ཕལ་ཆེན་ལ་བལྟས་ནས། དེ་ནས་འབྱུང་བ་ལྟར་བྱང་སེམས་ཀྱི་སྤྱོད་པ་ལ་རིམ་གྱིས་བློ་སྦྱོངས་ཤིང་བསླབ་པར་བྱའོ། །མཇུག་རྗེས་ཀྱི་བྱ་བ་སྟོན་
པ་ནི།
 རྫོགས་སངས་རྒྱས་ནས་བརྒྱུད་པ་བར་མ་ཆད། །རྒྱལ་སྲས་ཀུན་གྱིས་འདི་བསྒོམས་འདི་ཡིས་གྲོལ། །
དཔྱད་གསུམ་དག་པའི་རྨད་བྱུང་གྲུབ་པའི་སྲོལ། །སངས་རྒྱས་དགྱེས་པའི་ལམ་བཟང་བླ་ན་མེད། ། ཁ་ཅིག་སེམས་
བསྐྱེད་བརྒྱུད་པ་མེད་པ་དང་། ཞེས་རྗེ་ངོར་པ་ཕྱག་ལེན་དུ་མཛད་པའི་མཎྜལ་ཚོམ་བུ་ལྔ་པ་ལ་བརྟེན་པའི་སེམས་བསྐྱེད་ལ་བརྒྱུད་པ་མེད་
པར་འདོད་པ་ནི་མི་རིགས་ཏེ། སྒྲུབ་པའི་མཎྜལ་བཀོད་པ་ཙམ་མ་གཏོགས། རྗེ་བཙུན་དང་ཆོས་རྗེའི་ཕྱག་ལེན་ཇི་ལྟ་བ་བཞིན་མཛད་པས། བརྒྱུད་རིམ་གོང་དང་བཤད་པ་ལྟར་རོ། །ཕྱག་ལེན་ཅུང་ཟད་མི་འདྲ་པས་བརྒྱུད་པ་ཆད་པར་འགྱུར་ན། ལུགས་གཞན་ལའང་ཧ་ཅང་ཐལ་
ལོ༑ ༑
དབུ་སེམས་ཤིང་རྟའི་སྲོལ་གཉིས་མདོ་སྡེའི་ལུགས། ། ཐེག་པ་ཆེན་པོའི་སེམས་བསྐྱེད་དེ་ལ། སེམས་ཙམ་ལུགས་དང་།
དབུ་མ་ལུགས་གཉིས། དང་པོ་ནི། བྱང་ཆུབ་སེམས་དཔའི་སྡེ་སྣོད་འགའ་ཞིག་གི་རྗེས་སུ་འབྲངས་ནས། འཕགས་པ་བྱམས་པས་གསུངས་པ།
སློབ་དཔོན་ཐོགས་མེད་ལས་བརྒྱུད་པ་ཙཎྜ་གོ་མིའི་རྗེས་སུ་འབྲངས་ནས། ཇོ་བོ་རྗེ་ལ་སོགས་པའི་ཕྱག་ལེན། དགེ་བའི་བཤེས་གཉེན་བཀའ་གདམས་པ་རྣམས་ཀྱིས་མཛད་པ་དེ་ཡིན། གཉིས་པ་དབུ་མའི་ལུགས་ནི། སྡོང་པོ་བཀོད་པ་སོགས་ཀྱི་རྗེས་སུ་འབྲངས་ནས། འཕགས་པ་འཇམ་དཔལ་གྱི་གསུངས། སློབ་དཔོན་ཀླུ་སྒྲུབ་ནས་བརྒྱུད་པ་ཞི་བ་ལྷའི་རྗེས་སུ་འབྲངས་ནས། ཛེ་ཏ་རི་དང་། པུནྡྱེ་ཤྲཱི་ལ་~240~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སོགས་པའི་ཕྱག་ལེན། དཔལ་ལྡན་ས་སྐྱ་པ་རྣམས་ཀྱིས་མཛད་པ་དེ་ཡིན། ཨ་བྷྱ་སོགས་ཤིང་རྟ་ཆེན་པོ་གཉིས་ཀྱི་ཆོ་ག་ལ་ཁྱད་པར་མེད་
པར་འདོད། དེ་མི་འཐད་པའི་ཚུལ་ནི། ཆོས་རྗེ་ས་སྐྱ་པའི་གསུང་རབ་ན་གསལ་བར་བཞུགས། ཕྱི་རབས་ཀྱི་མཁས་པ་དག །ཨ་བྷྱའི་ལུགས་དེ་ཉིད་སོར་བཞག་ནས། ས་སྐྱ་པའི་ལུགས་ལ་རྒོལ་བར་བྱེད་མོད། དེ་མི་འཐད་པའི་ཚུལ་ནི། རྗེ་གསེར་མདོག་ཅན་པའི་གསུང་རབ་ན་གསལ་བར་བཞུགས་སོ། །འོ་ན་སྔགས་ལུགས་ཀྱི་སེམས་བསྐྱེད་ཀྱི་སྡོམ་པ་ལེན་པའི་ཆོ་ག་དེ། གཉིས་པོ་གང་དུ་འདུས་ཤེ་ན། དོན་དམ་སེམས་བསྐྱེད་ལེན་པའི་ཆོ་ག་དེ་ནི་གཉིས་པོ་གང་དུའང་མ་འདུས། ཀུན་རྫོབ་སེམས་བསྐྱེད་ལེན་པའི་ཆོ་ག་དེ་དང་དེ་ལ། ལུགས་གཉིས་ཀྱི་ཆོ་གའི་ཡན་ལག་ཅི་རིགས་པ་ཚང་ཡང་། དངོས་གཞིའི་སྡོམ་པ་དེ། སྨོན་འཇུག་གི་སྡོམ་པ་གཉིས་ཚོགས་སུ་བླངས་ན། དེ་འདྲ་དེ་དབུ་མ་ལུགས་ཀྱི་སེམས་བསྐྱེད་ཀྱི་སྡོམ་པར་བཞག་ནས། དེའི་ལུགས་ཀྱི་སྤང་བྱ་དང་བསླབ་བྱ་ལ་སློབ་བོ། །ཡང་སེམས་བསྐྱེད་སྔོན་དུ་བཏང་ནས་འཇུག་སྡོམ་རྐྱང་པ་བླངས་པོར། ཞེས་དང་། མདོ་སྡེ་རྒྱན་དུ། རྒྱལ་སྲས་སྤྱོད་ཚེ་ཇི་ལྟ་ཇི་ལྟ་བུར། །དབང་པོའི་སྤྱོད་ཡུལ་སྣ་ཚོགས་འབྱུང་འགྱུར་བ། །དེ་ལྟ་དེ་ལྟར་རིགས་པ་འཐུན་ཚིག་གི །དེ་ནམ་ཕན་ཕྱིར་དེ་མངོན་འདུ་བྱེད་དོ། །ཞེས་གསུངས་པའང་དྲན་པར་བྱ། །
དྲན་ཤེས་གཉིས་ཀྱི་སྒོ་ནས་གཞན་དོན་བསྒྲུབ་ཚུལ་ནི།
མདོར་ན་གང་དུ་སྤྱོད་ལམ་ཅི་བྱེད་ཀྱང་། །རང་གི་སེམས་
ཀྱི་གནས་སྐབས་ཅི་འདྲ་ཞེས། །རྒྱུན་དུ་དྲན་དང་ཤེས་བཞིན་ལྡན་པ་ཡིས། །གཞན་དོན་བསྒྲུབ་པའི་བསམ་
སྦྱོར་མཐར་ཕྱིན་ཤོག ། དྲོད་ཀྱི་རྟགས་ཀྱི་མདོར་དྲན་བཞིན་དུ་འགྲོ་ཞེས་སོགས་དང་། རྒྱན་རྩ་བར། དྲན་པ་དང་ནི་ཤེས་བཞིན་དང་། །
ཞེས་དང་། འགྲེལ་པར། རྟག་ཏུ་མཉམ་པར་བཞག་པ་ཉིད་ཀྱིས། དྲན་པ་དང་ཤེས་བཞིན་དང་ལྡན་པ་དང་། ཞེས་གསུངས། བསྔོ་བ་ནི། དེ་
ལྟར་བརྩོན་པས་བསྒྲུབ་པའི་དགེ་བ་རྣམས། །མཐའ་ཡས་འགྲོ་བའི་སྡུག་བསྔལ་བསལ་བྱའི་ཕྱིར། །འཁོར་གསུམ་རྣམ་པར་དག་པའི་ཤེས་རབ་ཀྱིས། །བྱང་ཆུབ་བསྔོ་བའི་བསམ་སྦྱོར་མཐར་ཕྱིན་ཤོག །
སྦྱིན་པ་ལ་སོགས་པ་
མི་ཟད་པར་བྱེད་འདོད་པས་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱའོ། །ཞེས་སློབ་དཔོན་སེང་གེ་བཟང་པོས་གསུང་། ཤློ་ཀ་
སུམ་ཅུ་སོ་བདུན་པོ་འདི་ཉིད། རྒྱལ་སྲས་ལག་ལེན་ལ་སྨོན་ལམ་དུ་བྱས་ཏེ། གཞུང་ལུགས་རྣམ་དག་དང་དམ་པ་རྣམས་ཀྱི་གསུང་བགྲོས་དང་སྦྱར་བ་ཡིན། རྒྱལ་སྲས་ལག་ལེན་དེ་ཉིད་ཀྱང་། རྒྱལ་སྲས་རིན་པོ་ཆེས་མཛད་པའི་གསུང་རབ་རྣམས་ཀྱི་ནང་ནས་ཆེས་མཆོག་ཏུ་གྱུར་ཅིང་། བྱང་ཆུབ་སེམས་དཔའི་རྨད་དུ་བྱུང་བའི་སྤྱོད་སྟོན་པ་ལ། ཚིག་འཛབས་བདེ། དོན་ཟབ་ཅིང་རྒྱ་ཆེ་བ། བྱང་ཆུབ་སེམས་དཔའི་སྡེ་སྣོད་དགོངས་འགྲེལ་དང་བཅས་པའི་དགོངས་པ་དཔྱིས་ཕྱིན་པར་སྟོན་ཞིང་། ཕྲིན་ལས་ཀྱིས་ཀྱང་རྒྱ་མཚོའི་མཐའ་ཚུན་ཆོད་ཁྱབ་པ་ཞིག་གོ།
དོན་བསྡུས་ཏེ་བཟང་པོ་སྤྱོད་པ་དང་། བྱང་ཆུབ་སྤྱོད་པ་ལ་སློབ་པའི་ཚུལ་ནི།
རྒྱལ་སྲས་འདོད་ཆེན་གཞོན་ནུའི་ས་པ་ལྟར། །
བཟང་སྤྱོད་བྱང་ཆུབ་སྤྱོད་ལ་སློབ་བྱེད་ཅིང་། །དེ་འདྲའི་སྨོན་ལམ་འདེབས་ལ་རབ་བརྩོན་པས། །བྱང་ཆུབ་
སེམས་དཔའི་སྤྱོད་ཚུལ་མཐར་ཕྱིན་ཤོག ། སྤྱོད་པ་ལ་སློབ་པའི་རིམ་པ་ནི།  ཕལ་ཆེན་བལྟས་ནས་བྱང་ཆུབ་སྤྱོད་པ་
བསམ། །ཚོད་མ་སྟེར་སོགས་ཕྲ་ནས་བློ་སྦྱངས་ཏེ། །རིམ་གྱིས་མཐར་ནི་ལུས་སྲོག་གཏོང་བ་སོགས། །བྱ་~241~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དཀའི་གནས་ལ་ཞུམ་མེད་སློབ་པར་ཤོག ། དགེ་བའི་བཤེས་གཉེན་གྲོ་ལུང་པ་ཆེན་པོའི་གསུང་ནས། ཕལ་པོ་ཆེ་འདི་མ་འགྱུར་
ན༑ བོད་ཀྱི་བྱང་ཆུབ་སེམས་དཔའ་རྣམས་ཀྱིས། བྱང་ཆུབ་སེམས་དཔའི་སྤྱོད་པ་ལ་སློབ་ཚུལ་ཇི་ལྟར་བྱ་ན་ཞེས་གསུངས་ཞིང་། བྱང་
སེམས་ཀྱི་སྤྱོད་པ་སྟོན་པ་ལ་དེ་ཉིད་མཆོག་ཏུ་དེས་ཆོག་པར་བརྩི་ལ། ཐབས་དང་འབྲེལ་བར་བསྒོམ་པ་ནི་ཇོ་བོའི་མན་ངག་ཡིན། ལས་དང་པོ་པས་ཐབས་གཙོ་ཆེར་བསྒོམ། དེ་གོམས་པ་དང་། སྐྱེས་བུའི་རྐང་པ་འདོར་བ་ལྟར་རེས་འཇོག་ཏུ་བསྒོམ། དེ་ནས་བྱའི་གཤོག་པ་ལྟར་ཟུང་འབྲེལ་དུ་བསྒོམ་པ་ཡིན་ནོ། །ཞེས་བཀའ་གདམས་པ་དག་གསུངས། གོང་བརྩོན་འགྲུས་ཀྱི་སྐབས་ཀྱི་ཐོས་པ་བྱེད་དགོས་ཀྱི་གསུང་བགྲོས་དེ་རྣམས། འདིར་ཡང་བླང་བར་བྱའོ། །མདོ་ནས་གསུངས་པའི་ཆོས་བཞི་ལ་བསླབ་པ་ལ། དང་པོར་རང་གི་འཁྲུལ་པ་རང་གིས་
བརྟག་པ་ནི།
 རང་གི་འཁྲུལ་པ་རང་གིས་མ་བརྟགས་ན། །ཆོས་པའི་གཟུགས་ཀྱིས་ཆོས་མིན་བྱེད་སྲིད་པས། །དེ་
ཕྱིར་རྒྱུན་དུ་རང་གི་འཁྲུལ་པ་ལ། །བརྟགས་ནས་སྤོང་བའི་བསམ་སྦྱོར་མཐར་ཕྱིན་ཤོག ། ལྷག་བསམ་བསྐུལ་བའི་
མདོར། བདག་གི་འཁྲུལ་པ་ལ་སོ་སོར་རྟོག་པ་དང་ཞེས་སོ། །བྱང་སེམས་ཀྱི་ཉེས་པ་མི་གླེང་བ་ནི།  ཉོན་མོངས་དབང་གིས་རྒྱས་སྲས་
གཞན་དག་གིས། །ཉེས་པ་གླེང་ན་བདག་ཉིད་ཉམས་འགྱུར་བས། །ཐེག་པ་ཆེ་ལ་ཞུགས་པའི་གང་ཟག་གི། །
ཉེས་པ་མི་སྨྲའི་བསམ་སྦྱོར། ཇི་སྐད་དུ། བྱང་ཆུབ་སེམས་དཔའི་ཐེག་པ་པས། གང་ཟག་གཞན་གྱི་ཉེས་པ་མི་གླེང་བ་དང་། ཞེས་
གསུངས། ཁྱིམ་ལ་ཆགས་པ་སྤོང་བ་ནི། བརྙེད་བཀུར་དབང་གིས་ཕན་ཚུན་རྩོད་འགྱུར་ཞིང་། །ཐོས་བསམ་བསྒོམ་པའི་
བྱ་བ་ཉམས་འགྱུར་བས། །འཛའ་བཤེས་ཁྱིམ་དང་སྦྱིན་བདག་ཁྱིམ་རྣམས་ལ། །ཆགས་པ་སྤོང་བའི་བསམ་སྦྱོར་མཐར་ཕྱིན་ཤོག །
ཇི་སྐད་དུ། འཛའ་བཤེས་ཀྱི་ཁྱིམ་དང་། སློང་མོ་སྟེར་བའི་ཁྱིམ་ལ་མི་བལྟ་བ་དང་། ཞེས་གསུངས། ཡང་བྱང་
སར། བྱང་ཆུབ་སེམས་དཔའ་རབ་ཏུ་བྱུང་བ་ནི། ད་ལྟར་གྱི་དུས་ན་ཡང་། སེམས་ཅན་རྒྱ་ཆེན་པོ་དེ་དག་གི་བརྙེད་པ་དང་བཀུར་བསྟི་རྒྱ་
ཆེན་པོ་དག །ཁ་ཟས་ཀྱི་སྐྱུགས་པ་དང་འདྲ་བར་ཡང་དག་པའི་ཤེས་རབ་ཀྱིས་མཐོང་སྟེ་རོ་མྱང་བར་མི་བྱེད་ན། སེམས་ཅན་ཐ་ཆད་དག་གི་བརྙེད་པ་དང་བཀུར་བསྟི་ལྟ་ཅི་སྨོས་ཞེས་གསུངས།
ཚིག་རྩུབ་སྤོང་བ་ནི།
 རྩུབ་པོའི་ཚིག་གིས་གཞན་སེམས་འཁྲུག་འགྱུར་ཞིང་། །རྒྱལ་བའི་སྲས་ཀྱི་སྤྱོད་ཚུལ་
ཉམས་འགྱུར་བས། །དེ་ཕྱིར་གཞན་གྱི་ཡིད་དུ་མི་འོང་བའི། །ཚིག་རྩུབ་སྤོང་བའི་བསམ་སྦྱོར། ཇི་སྐད་དུ། ཡིད་དུ་
འོང་བའི་ཚིག་སྤོང་བ་དང་། འདི་ལྷག་བསམ་བསྐུལ་བའི་མདོ་ནས་གསལ་བར་གསུངས། ཉོན་མོངས་སྤོང་བ་ནི། ཉོན་མོངས་གོམས་
ན་གཉེན་པོས་བཟློག་དཀའ་བས། །དྲན་ཤེས་སྐྱེས་བུས་གཉེན་པོའི་མཚོན་བཟུང་ནས། །ཆགས་སོགས་ཉོན་
མོངས་དང་པོ་སྐྱེས་མ་ཐག །འབུར་འཇོམས་བྱེད་པའི་བསམ་སྦྱོར། ཇི་སྐད་དུ། དཔའ་བོས། དྲན་པའི་ཕྲེང་བ་ལག་
ཐོགས་ཏེ། །ཡང་དག་གདམས་ངག་ཟུངས་སུ་བཟུང་། །ཤེས་བཞིན་མར་མེ་ལག་ཐོགས་ཏེ། །བག་ཡོད་གོམས་པ་ལེགས་པར་དུ་བྱེད་པར་
མཐོང་ཡང་། དེ་འདྲ་ཀུན་འདུ་ཤེས་ཡོད་མིན་མེད་མིན་གྱི་ཏིང་ངེ་འཛིན་ཀུན་ལས་ཁྱད་པར་མི་ཕྱེད་སྟེ། ཤིན་ཏུ་བཟང་པོ་མཐར་ཐུག་ཅིག་~242~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཐོབ་ནའང་། བསྐལ་ཆེན་བརྒྱད་ཁྲིར་མི་འཆི་བའི་ལྷར་སྐྱེ་བ་ཙམ་ཡིན་ནོ། །དེས་ན་གནས་ལུགས་ཀྱི་དོན་ལ་ཤེས་རབ་ཁྱད་པར་ཅན་གྱིས་
སྒྲོ་འདོགས་མ་ཆོད་པར། སེམས་མི་རྟོག་པ་ལ་བཞག་ཀྱང་། ཡོད་མིན་མེད་མིན་གྱི་ཏིང་ངེ་འཛིན་དང་འདྲ་བས། གངས་ཅན་གྱི་མཁས་པ་དང་བསྒོམ་པར་བྱེད་པ་ཀུན་ལ། འཇིག་རྟེན་པའི་བསམ་གཏན་དང་སྙོམས་འཇུག་དེ་དག་ལས་ལྷག་པའི་བདེ་གསལ་མི་རྟོག་པ་དང་། ཁྱབ་གདལ་ཆེན་པོའི་མན་ངག་གི་གནད་ཅུང་ཟད་ཙམ་ཡང་མེད་པ་ཡིན་ནོ། །ཞེས་གསུངས།
ཡང་ཁ་ཅིག །ཆོས་ལུགས་དག་མ་དག་གི་ཁྱད་པར་ནི། ཐབས་སྙིང་རྗེ་ཆེན་པོ་དང་། གནས་ལུགས་ཀྱི་དོན་ལ་ཞུགས་པའི་ཤེས་
རབ་ཁྱད་པར་ཅན་ཡོད་མེད་ལ་འཇོག་པ་ཡིན་ཏེ། ཁྱད་པར་འཕགས་བསྟོད་ལས། ཤཱཀྱའི་རྒྱལ་རིགས་འཁྲུངས་ཁྱོད་ཀྱིས། །གང་ཞིག་བདེན་དང་མི་བསླུ་དང་། །ཚངས་པར་སྤྱོད་དང་དུལ་བ་དང་། །བརྩེ་ལྡན་དམ་ཆོས་ལེགས་པར་དགོངས། ཞེས་གསུངས་པས་སོ། །ཞེས་སོ། ། དབང་པོ་རྣོན་པོ་ལྷག་མཐོང་ཤེས་རབ་ལྷག་པར་སྤྱོད་པའི་རྣལ་འབྱོར་པས་ནི། ཁམས་གསུམ་ལ་ཆགས་པ་དང་བྲལ་བར་ནུས་ཏེ། སྔགས་འོས་སྔགས་བསྟོད་ལས། ཁྱོད་ཀྱི་བསྟན་པའི་རྗེས་འབྲང་བ། བསམ་གཏན་དངོས་གཞི་མ་ཐོབ་ཀྱང་། བདུད་ཀྱིས་མི་རེག་རྩྭ་བཞིན་དུས། སྲིད་པ་རྣམས་ནི་ལྡོག་པར་བགྱི། ཞེས་གསུངས་སོ། །སོ་སོར་རྟོག་པའི་ཤེས་རབ་ལ། དབུ་མའི་གཞུང་ནས་བཤད་ཚུལ་དུ་མ་ཞིག་ཡོད་ནའང་། སེ་བཙུན་དབང་ཕྱུག་གིས། དབུ་མ་ལག་ཚད་ནས་གསུངས་པ་ལྟར། ཐག་པ་མ་ནི་སྦྲུལ་སྙམ་འཛིན། ཐག་མཐོང་ན་ནི་དོན་མེད་དོ། དེ་ཡི་ཆ་མཐོང་དེ་ལ་ཡང་། སྦྲུལ་བཞིན་འཛིན་པ་འཁྲུལ་བ་ཡིན། ཞེས་དངོས་པོ་གང་རུང་དེ་མ་སྦྱར་གྱིན་ཀ་ཁ་མི་ཤེས་པ་ཀུན་གྱིས་ཀྱང་གོ་བ་ཞིག་ཡོང་། དེ་ཡང་སྦྲ་ལ་སོགས་པར་སྤྱན་དྲངས་པ་ན། ཁྱེད་སྦྲ་བྱ་བདེན་བ་འདུས་པ་ཡིན་པས། རེ་བ་ཕྱེ་ན་མ་གྲུབ་སྟེ། རེ་བ་རྣལ་མ་འདུས་པ་ཡིན། རྣལ་མ་སྤུ་འདུས་པ་ཡིན། སྤུ་ཡང་སྣ་རྟིང་གཉིས་དང་། ལོགས་བཞི་དང་། ཆ་དྲུག་ཏུ་ཕྱེད་ནས་བསྟན་པས། ཐམས་ཅད་ཀྱིས་སྟོང་པར་གོ་ནུས། རེ་བ་མ་ནི་སྦྲ་སྙམ་འཛིན། དེ་མཐོང་ན་ནི་དོན་མེད་དོ། །དེ་ཡི་ཆ་མཐོང་དེ་ལ་ཡང་། སྦྲ་བཞིན་འཛིན་པ་འཁྲུལ་བ་ཡིན། ཞེས་དང་། དེ་བཞིན་ཁང་པར་སྤྱན་དྲངས་པ་ན་ཡང་། རྡོ་ཤིང་ལ་ནི་ཁང་པར་འཛིན། རྡོ་ཤིང་མཐོང་ན་དོན་མེད་དོ། །དེ་ཡི་ཆ་མཐོང་དེ་ལ་ཡང་། །ཁྱིམ་བཞིན་འཛིན་པ་འཁྲུལ་བ་ཡིན། །ཞེས་སོ། །ལྷག་མཐོང་མཚན་ཉིད་པ་ལ། ཤིན་སྦྱངས་ཐོབ་དགོས་པར་དགོངས་འགྲེལ་ལས་གསུངས་སོ། །ཇོ་བོ་མ་བྱོན་གོང་དུ། ཐབས་དང་བཅས་པར་བསྒོམ་པའི་སྲོལ་མེད། སེམས་སྤོ་མེ་གནས་པའི་ཤེས་རབ་རྐྱང་པ་ཡོད་ན། མ་ཟིན་པའི་བདེ་གསལ་མི་རྟོག་པ་ཞེས་པའི་ཚིག་སྙན་སྙན་མོ་དང་། གཞན་ཡང་ལ་རང་བཞིན་མེད། གསལ་ལ་འཛིན་པ་མེད། བདེ་ལ་རྟོག་པ་མེད་གཤིས་ཅིར་ཡང་མ་གྲུབ་པ་ལ་གདངས་འགག་པ་མེད་པ་ལ་སོགས་པའི་སྒོམ་ཉམས་བཟང་བཟང་མོ། གང་བྱས་ཀྱང་གནད་མ་ཟིན་པའི་ཆོས་སྐད་དེ་ལྟ་བུ། འབྲས་བུའི་བོན་བཞིའི་ནང་གི་ཐེག་པ་བླ་ན་མེད་པའི་བོན་ན་གསལ་བར་སྣང་ངོ་། །ཕྱི་རོལ་པས་ཀྱང་ཞི་གནས་ལ་ལྷག་པར་སྤྱོད་པའི་བསམ་གཏན་བསྒོམས་པས། སྲིད་རྩེའི་བར་དུ་ཕྱིན་ནས། སླར་ཡང་ཡང་སྲིད་དུ་འཁོར་བ་ཡིན་ཏེ། བསྔགས་འོས་བསྔགས་བསྟོད་ལས། ཁྱོད་ཀྱིས་བསྟན ་ལ་མི་ཕྱོགས་པའི། །སྐྱེ་བོ་མ་རིག་གིས་ལྡོངས་པ། །སྲིད་རྩེའི་བར་དུ་སོང་ནས་ཀྱང་། །སྡུག་བསྔལ་ཡང་འབྱུང་སྲིད་པ་བསྒྲུབ། །ཅེས་སོ། ཞི་གནས་སྐྱེས་པའི་ཚད་ནི། རེག་མཐོང་གི་མཚན་མ་མཐོང་ནས་ཡིན་ཞེས། ~243~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཉན་ས་ལས་གསུངས།
ཤེར་ཕྱིན་ལ་བསླབ་པ་ནི།  ཤེས་རབ་མེད་ན་ཕ་རོལ་ཕྱིན་ལྔ་ཡིས། །རྫོགས་པའི་བྱང་ཆུབ་ཐོབ་པར་མི་ནུས་
པས། །ཐབས་དང་ལྡན་ཞིང་འཁོར་གསུམ་མི་རྟོགས་པའི། །ཤེས་རབ་བསྒོམ་པའི་བསམ་སྦྱོར་མཐར་ཕྱིན་ཤོག །
ཞི་གནས་ཇི་ཙམ་བསྒོམ་ན་ཡང་། འཁོར་བ་ལས་གྲོལ་མི་ནུས་པས། དེས་ན་ཞི་གནས་ཐོབ་པའི་རྣལ་འབྱོར་པས་ལྷག་མཐོང་ཤེས་རབ་
ཐོབ་པར་བྱས་ནས། ཟུང་འབྲེལ་དུ་བསྒོམ་དགོས། ལྷག་མཐོང་སྐྱེ་བ་ལ་ཡང་། དེའི་རྒྱུ་ཚོགས་ལ་གནས་དགོས་སོ། །དེའང་ས་མ་ཐོབ་གོང་དུ། ཤེས་རབ་གཙོ་བོར་བསྒོམ་གྱི། ས་ཐོབ་ནས་གཙོ་བོར་བསོད་ནམས་ལ་སློབ་པ་ཡིན་གསུངས། ཆོས་རྗེ་ས་སྐྱ་པ་ནི། གཞི་ཚུལ་ཁྲིམས་ལ་གནས་ཤིང་ཐོས་བྱུང་གི་ཤེས་རབ་རྒྱ་མཚོ་ལྟ་བུས་རྒྱུད་སྦྱངས། རིགས་པའི་སྒོ་ནས་བསམ་བྱུང་གི་ཤེས་རབ་ཀྱིས་ཐོས་པའི་དོན་འཁྲུལ་མ་འཁྲུལ་ལེགས་པར་བསམས་ནས། མ་འཁྲུལ་བའི་དོན་ལ་ཕ་རོལ་ཏུ་ཕྱིན་པའི་གཞུང་ནས་འབྱུང་བ་ལྟར། སྦྱོར་དངོས་རྗེས་གསུམ་གྱིས་ཟིན་པར་བྱས་ལ་བསྒོམ་པར་གྱིས། ཞེས་སོགས་གསུངས་ཤིང་། ཕྱི་རབས་ཀྱི་མཁས་པ་ཆེན་པོ་དག །དེང་སང་གི་མན་ངག་པ་རྣམས་ལ། ལྷག་མཐོང་བསྒོམ་ཚུལ་གྱི་ལག་ལེན་གཏན་མི་སྣང་། དེའི་སྟོབས་ཀྱིས་རྣམ་རྟོག་བཀག་པའི་ཞི་གནས་ཙམ་དང་། དེ་ལས་སྐྱེས་པའི་ཉམས་བན་བུན་ལ་རྩིས་པོ་ཆེ་བྱེད་པར་སྣང་སྟེ། དེ་དག་གིས་མི་ཚེ་སྟོང་ཟད་ལ་བསྐྱལ་ལམ་སྙམ། གནས་ལུགས་ལ་སྤྱོད་པའི་ཤེས་རབ་མེད་པར། མི་རྟོག་པ་ཙམ་གྱིས་གྲོལ་ན། མུ་སྟེགས་ཅིའི་ཕྱིར་མི་གྲོལ། ཧྭ་ཤང་ཅིའི་ཕྱིར་འཁྲུལ། ཞེས་སོགས་དང་། ཡང་ཁ་ཅིག །ཤེས་པ་གང་ཡང་ཡིད་ལ་མི་བྱེད་པར་བཟོ་མེད་དུ་འཇོག་པ་ལ། སོ་མ་དང་། མ་བཅོས་པ་དང་། ལྷུག་པ་ཞེས་བཏགས་ཏེ། འདི་ཉིད་ལ་རྣམ་པར་མི་རྟོག་པའི་ཡེ་ཤེས་དང་། ཕྱག་རྒྱ་ཆེན་པོ་དང་། ཟབ་ལམ་གྱི་རྣལ་འབྱོར་དུ་བྱེད་པས། དེས་ཐམས་ཅད་བཀང་ནས་གདམས་ངག་ཟབ་རྒུར་བྱས་ཏེ། སྔ་ཕྱིའི་ཁྲིད་ཆོས་པ་ཐམས་ཅད་རྩིས་ཏེ། ཚེ་ཐུང་འདི་ལ་མི་རྫོགས་པས། དལ་འབྱོར་གྱི་ཨམ་ཀ་མ་འཁྲུགས་པར་བྱས་ལ། ཐོས་པ་རྒྱུན་མི་འཆད་དུ་བྱ་སྙམ་དུ་བསམ། བསྒོམ་པ་ལ་མི་དགོས། བཤད་པ་པོ་ལ་དགོས་སྙམ་སྟེ། འཆད་པ་པོ་ལ་སྡིག་ཏུ་འགྲོ་ཉེན་ཆེ། སྒོམ་པ་པོ་ཁོ་ན་ལ་དགོས་གསུངས།
དམ་པ་སྔ་མ་རྣམས་ཀྱི་གསུང་ནས། སྔར་ཐོས་པའི་ཆོས་རྣམས་བློ་ལ་རུག་གེ་ཡོད་པ་བྱས་ལ། ཡང་དང་ཡང་དུ་སེམས་པར་བྱེད།
འཇལ་བར་བྱེད། རྟོག་པར་བྱེད་དགོས། ཆོས་བརྗེད་དུ་བཅུག་ནས་སེམས་འཛིན་རྐྱང་པ་རེ་ལ་སློབ་པ་དེ་ལ་གྲོགས་མེད། སྒོམ་ཆེན་རབ་ལ་སྟོན་པ་རབ། སྒོམ་ཆེན་འབྲིང་ལ་སྟོན་པ་འབྲིང་འོང་བ་ཡིན། ཅི་ཙམ་དུ་བསྒོམ་པ་དེ་ཙམ་དུ་ཆོས་ཤེས་པ་ཇེ་ཆེར་འགྲོ་བ་ཞིག་དགོས། དེ་ལྟར་བསམས་པས་ངེས་ཤེས་སྐྱེས་ན་དགེ་མི་དགེའི་བསམ་པ་ཐམས་ཅད་རྟོག་པ་ཡིན་ཞེས་སྡིག་གྲོགས་ཀྱིས་ཟེར་བ་ན། ཆོས་ནས་དེ་འདྲ་མ་གསུངས། དགེ་བའི་བཤེས་གཉེན་ཡང་དེ་ལྟར་མི་བཞེད་སྙམ་ནས། ཁོའི་ཁ་ལ་མི་ཉན་པ་ཞིག་འོང་། དེ་མེད་ན་དད་པ་བག་རེ་ཡོད་ཤེས་རབ་མེད་པ་དེ་ལ། ངུ་བའི་ཁ་ལ་བལྟས་ན་ངུ་བྲོ། དགོད་པའི་ཁ་ལ་བལྟས་ན་དགོད་བྲོ། ཆུ་སྣ་བཞིན་དུ་མི་ཟེར་ལ་བདེན་སྙམ་ནས་གང་དུ་ཁྲིད་པར་འགྲོ་གསུངས། སྦས་སྒོམ་གྱིས། པོ་ཏོ་བ་ལ་ཐོས་པ་མེད་པའི་སྒོམ་དེ་གཡའ་ཁུང་པའི་དྲོད་ལས་ཕུ་ཐག་ཐུངས་པས། ཐོས་པ་བྱེད་~244~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དགོས་པར་གསུངས། བརྩོན་འགྲུས་ཀྱི་གཙོ་བོ་ཐོས་བསམ་སྒོམ་གསུམ་ལ་བརྩོན་པ་དེ་ཡིན་པས། ཐོས་པ་བྱེད་དགོས་ཀྱི་གསུང་བགྲོས་
རྣམས་བརྩོན་འགྲུས་ཀྱི་སྐབས་འདིར་ཡང་རུང་ཞིང་། ཐོས་བསམ་ཤེས་རབ་དེ་ལ་ལྷག་མཐོང་གི་རྒྱུའི་གཙོ་བོ་ཡང་ཡིན་པས། སྐབས་དེར་ཡང་འབྱོར་བས་དེར་ཡང་སྦྱར་བར་བྱའོ། །
བསམ་གཏན་ལ་བསླབ་པ་ནི།
 ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་
པར་ཤེས་བྱས་ཏེ། །གཟུགས་མེད་བཞི་ལས་ཡང་དག་འདས་པ་ཡི། །བསམ་གཏན་བསྒོམ་པའི་བསམ་སྦྱོར་
མཐར་ཕྱིན་ཤོག ། ཞི་གནས་ལ་དེའི་རྒྱུ་ཚོགས་ལ་གནས་པ་དགོས། སྟོན་པ། རང་ཅག་མན་ངག་ཁོ་ནས་ལན་སྙམ། མན་ངག་ཁོ་ན་
བཙལ་བས་ཏིང་ངེ་འཛིན་སྐྱེད་མ་འདོད་པ་དེ་ཚོགས་ལ་གནས་པ་མེད་པས་ལན་པ་ཡིན་གསུངས། ཞི་གནས་ལ་སེམས་གཏོད་པའི་ཚུལ་ལ་
སེམས་གནས་པའི་ཐབས་དགུ་དང་། སྤོང་བའི་འདུ་བྱེད་བརྒྱད་ལ་སོགས་པ་གསུངས། ལག་སོར་པ་ནས་བརྒྱུད་པ་ལ། སྟོབས་དྲུག་དང་།
ཡིད་བྱེད་བཞི་རེའི་སྟེང་དུ་བསྣན་ནས་བསྒྲུབ་དགོས་པར་གསུངས་ཡང་། ལས་དང་པོ་པ་ལ་མེད་མི་རུང་དྲན་ཤེས་གཉིས་དགོས་པར་གསུངས། དེ་ཡང་གོལ་ས་ནི། བསམ་གཏན་གསུམ་པའི་བདེ་བ་ནི་བདེ་བའི་གོལ་ས། བསམ་གཏན་བཞི་པའི་ཏིང་ངེ་འཛིན་ནི། གསལ་བའི་གོལ་ས། གཟུགས་མེད་དང་པོ་གསུམ་སྟོང་པའི་གོལ་ས། ཡོད་མིན་མེད་མིན་གྱི་ཏིང་ངེ་འཛིན་ནི། མི་རྟོག་པའི་གོལ་ས་ཡིན་གསུང་། དེས་ན་ཆོས་ཀྱི་གནད་ས་བག་ཙམ་བྱུང་ན་བཟོད་པ་མི་བསྒོམ་པར། འདིས་བསྟན་པ་རྩ་བ་ནས་བཤིག་ཟེར། ཤུབ་བྱེད་དེ་དེས་ནི་སྡོམ་པ་གཏོང་བ་ཡིན། བསྟན་པ་རྩ་བ་ནས་དེས་བཤིག་པ་ཡིན། སྤྱིའི་བསྟན་པ་འོ་ཅག་ལ་མེད། རང་གི་སྡོམ་པ་ཤོར་ན་དགོས་ནུབ་ཡིན། ཞེས་དང་། སྒ་ཕོག་པའི་གཡག་གི་བཞུག་མ་བསྡམས་སླ་འཕགས་རྐང་པ་བརྡུང་ལ། གློད་ན་རྨེད་ལྷུང་ནས་བདེ་བ་ལྟར། གནོད་བྱེད་ལ་མ་གནོད་པར་དེས་འདའ་བྱས་པས་ཇེ་མེད་དུ་འགྲོ་གསུང་། ཤ་ར་བ། ཁམས་ལུང་པ། སྣེ་ཟུར་བ། གྲག་པ་རྣམས་ལ་སྙན་དུ་ཇི་ལྟར་གསོལ་ཡང་ས་རྡོ་ལ་སྨྲས་པ་དང་ཁྱད་མེད་པས་བདེ་བར་བྱུང་། ཕྱི་མ་ཀུན་སྙན་ཁུང་། སྲབ་པས་མ་བདེ་བ་བྱུང་། སྟོན་པ་ལ་འདི་སྐད་ཟེར་བྱས་ན། ལྐོག་ཁ་བརྩད་པོ་ལ་ཡང་གཏོང་བྱ་བ་ཡིན། ཁྱོད་རང་ཕྲ་མ་བྱས་པའི་བཤགས་པ་གྱིས་གསུང་། རྣལ་འབྱོར་ཤེས་རབ་རྡོ་རྗེ་ལ། འོ་སྐོལ་བས་འགབ་མ་ཡང་གྲག་ཟེར་ནས། མིས་སྨྲ་ཡི་འདུག་བྱས་པས། ལགས་མིའི་སྨྲ་གཞི་མི་ལ་བྱེད་པ་ལས། འོ་ན་ཅི་ལ་བྱེད་གསུངས་པས། ཕྲ་མ་སྐྱེལ་འཕྲོ་ཆོད་གསུངས། ཤ་བོ་བ། ངས་མ་ལན་ཟེར་ཙ་ནས། དོན་དུ་བག་ཞད་ཀྱང་མེད་བྱ་བར་བསྟན་གསུངས་།
བརྩོན་འགྲུས་ལ་བསླབ་པ་ནི།
 རང་དོན་འབའ་ཞིག་བསྒྲུབ་པའི་ཉན་རང་ཡང་། །མགོ་ལ་མེ་ཤོར་ལྡོག་ལྟར་
བརྩོན་མཐོང་ནས། །འགྲོ་ཀུན་དོན་དུ་ཡོན་ཏན་འབྱུང་གནས་ཀྱི། །བརྩོན་འགྲུས་རྩོམ་པའི་བསམ་སྦྱོར་མཐར་
ཕྱིན་ཤོག ། པོ་ཏོ་བ། ད་ལྟ་བུ་ཅའི་ཡུལ་ཆོས་སམ། གྲོགས་པོ་འམ། དགེ་བའི་བཤེས་གཉེན་ནམ་རང་གི་སེམས་སམ། བིརྱས་བརྩམས་
པའི་ཐབས་དང་ཡེ་མེད་པ་འདྲ་ཏེ། འོ་ན་ཡང་། ཡི་མུག་ནས་བསྡད་པས། ཉོན་མོངས་པ་ཐུགས་རྗེ་ཆེ་བས་གློད་པའི་དུས་ཡེ་མི་ཡོང་སྟེ། སླར་
ཇེ་འཕེལ་ཇེ་རགས་ཆ། ཡོན་ཏན་རྣམས་ཀྱིས་སྙིང་རྗེ་བྱས་ནས་ཚུར་ལ་མི་འོང་བས་འབད་གསུང། རྣལ་འབྱོར་པ། ཇོ་བོ་པ། རྣམ་པ་ཐམས་~245~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཅད་མཁྱེན་པའི་སངས་རྒྱས་སྒྲུབ་པ་ལ། པོ་ཏི་འཛམ་སྐེད་ཙམ་པ་ལ་བྱ་བ་མ་བྱས་པར། ལག་མཐིལ་ཙམ་ཞིག་སྟོན་པ་ཙུག་སྦེད་པ་ཙུག་བྱས་
པས་གར་ཡང་མ་ཕྱིན་གསུང་། ཕུ་ཆུང་བ། བཀའ་པོར་ཞལ་ཕྱེ་བ་སྔས་ན་བཞག་ནས། ཁོ་བོ་ཅག་ནི་སློབ་པ་བྱ་བ་ཡིན་པས། ལྟ་བ་ལ་ཡང་འདི་ཀུན་ལ་ཞེ་སྔགས་བྱེད་ལ། ཆོས་མི་ཤེས་པ་བྱེད་ཟེར་ན་ཇི་ལྟར་བྱེད་དམ་གསུངས། སྤྱན་སྔའི་གྲྭ་པས་པོ་ཏོ་བ་ལ་སྐྱེལ་ཐུང་བྱས་དུས། ཁྱེད་སྐྱིད་ལན་གསུམ་གསུངས་ནས། ངའི་དགེ་བཤེས་གནམ་གྱིས་ས་བཀབ་པ་འདྲ་བ་ལ་བརྟེན་དུ་ཡོད་པས། གཞན་ལ་ནི་འགྲམ་ཆུ་མི་ལྡང་། རྩ་འགྲེལ་དམར་ཤིག་ཤིག་པ་ལ་བལྟ་མི་དགོས་པ་ནི་ལས་ཆུང་། རྒྱུ་འབྲས་ལ་བསམས་པས་ནི་བློ་བདེ། སྔགས་ཀྱི་འདི་ལས་འདི་འགྲུབ་མང་པོས་ནི་ཞེས་འགྲངས་གསུང་། ཤ་ར་བ། སངས་རྒྱས་བར་དུ་སློབ་གཉེར་ཚར་བ་མེད། །སངས་རྒྱས་ཙ་ན་སློབ་གཉེར་ཚར་བ་ཡིན་གསུངས། །ཀརྨ་པ། ཆོས་བྱེད་ན་ཤེས་ཅི་དགོས་བྱས་ན། རང་ཉིད་ཉམས་ནས་འགྲོ་བ་ནི། ངེད་ཐོས་ཆུང་ལ་འབྱུང་ངེས། ནན་ཏུར་བྱས་ན་ཆོས་ཤེས་ཅི་དགོས་ཟེར་ཉེན་ཆེ། ཆོས་ནན་ཏན་བྱེད་ན་ཤེས་དགོས་ན། དེ་འདྲ་དེ་སེམས་ཙམ་ལུགས་ཀྱི་སྡོམས་པར་བཞག་ནས། དེའི་འདུགས་ཀྱི་སྤང་བྱ་དང་བསླབ་བྱ་ལ་སློབ་སོང་། འོ་ན་ལུགས་ག ཉིས་ཀྱི་སྡོམ་པའི་ངོ་བོ་ཇི་ལྟ་བུ་ཞེ་ན་དབུ་མ་ལུགས་ནི་རྫོགས་པའི་བྱང་ཆུབ་དང་། དེའི་རྒྱུ་གཞན་དོན་དུ་འཇུག་པ་གཉིས་དོན་དུ་གཉེར་བ་ནི། སྨོན་འཇུག་གི་སེམས་སོ། །སྨོན་འཇུག་དེ་གཉིས་ཀྱི་བསླབ་པ་བཟུང་ནས། དེ་ལ་སློབ་པའི་སེམས་པ་ས་ནོན་དང་བཅས་པ་ནི། སྡོམ་པ་གཉིས་པའི་ངོ་བོའི། སེམས་ཙམ་ལུགས་ནི། བྱང་ས་ལས་སེམས་བསྐྱེད་དང་སྡོམ་པ་གཉིས་སུ་ཕྱེ་ནས། དང་པོ་ནི། བྱང་ཆུབ་དོན་གཉེར་གྱི་སེམས་བསྐྱེད་དོ། །
གཉིས་པ་ནི་འཇུག་སྡོམ་ཁོ་ན་སྟེ། དེ་ལ་ཉེས་སྤྱོད་སྡོམ་པ། དགེ་བ་ཆོས་བསྡུད། སེམས་ཅན་དོན་བྱེད་ཀྱི་དབྱེ་བས་ལྡོག་ཆ་
གསུམ་དུ་འགྱུར་རོ་ཞེས་གསུངས།
 ཟབ་རྒྱས་གཏིང་དཔག་དཀའ་མོད་དེ་ལྟ་ནའང་། །མདོ་སྡེའི་སྤྱི་ལམ་བྱང་སེམས་
ཚུལ་ཁྲིམས་ཏེ། །དེ་ལས་གཙོ་བསྡུས་མཐར་ཐུགས་ཉམས་ལེན་འདི། །བསྟན་པའི་སྙིང་པོ་ཐེག་ཆེན་འཇུག་
པའི་སྒོ། །ཆེས་མཆོག་སྙིང་པོ་རྒྱལ་སྲས་གཞན་ཕན་སེམས། །སྐལ་དམན་སྐྱེ་བོ་འཇུག་གམ་མིན་ཡང་རུང་། ། སྐལ་ལྡན་འདི་བསྒོམ་འདི་ཡིས་གྲོལ་བར་ཤོག །མདོ་སྡེ་རྒྱ་མཚོའི་དབུས་གནས་ལུང་གིས་བརྒྱན། །བྱང་སེམས་བསྟན་པའི་སྙིང་པོར་ལེགས་དགོང་ནས། །གཡེལ་མེད་བསྒྲུབ་པའི་རྒྱལ་སྲས་ཞི་བ་ལྷ། །བདག་ཀྱང་དེང་ནས་དེ་དང་མཚུངས་པར་ཤོག །
སློབ་དཔོན་འདི་རང་ཉིད་སོ་སྐྱེར་ཞལ་གྱིས་བཞེས་ཀྱང་།  ཤེར་བློས་འཕགས་པར་
བཤད་ཅིང་།  ནག་པོ་པས་འཇམ་པའི་དབྱངས་ཀྱི་ཞབས་ཀྱི་པདྨོ་ལ་སྤྱི་བོས་གཏུགས་པ་ཞེས་བཤད། །གཞན་ཡང་འདི་ལ་ངོ་མཚར་ཅན་
གྱི་གཏམ་བདུན་ལ་དགོས་པ་ཡོད་པར་གྲགས། ཚིག་ཕྲེང་སྦུ་བས་མ་ངོམས་དེ་དོན་བསྒོམ། །དེ་ནས་བཟུང་སྟེ་རྒྱལ་སྲས་
མདོ་སྡེ་འཛིན། །ཞེས་བྱར་མིང་ཐོབ་ཀུན་གྱིས་མཆོད་པ་དང་། །སྤྱི་བོའི་ཐོད་བཞིན་རྒྱུན་དུ་བསྟེན་པར་ཤོག ། བརྒྱད་ཁྲི་བཞི་སྟོང་ཆོས་ཚུལ་རྒྱ་མཚོའི་སྒོ། །ཀུན་ལས་ཟབ་རྒྱས་རྣམ་མང་མདོ་སྡེའི་གཞུང་།  །ཞི་བ་ལྷ་ཡི་རྨད་བྱུང་ལམ་སྲོལ་དེར། །ཐར་འདོད་སྐྱེ་བོ་རིང་ནས་འཇུག་པར་ཤོག །མཁས་རྣམས་གྲགས་པ་གཙོར་འཛིན་ཚིག་~246~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལ་ཞེན། །སྒོམ་ཆེན་འཚོ་བའི་རྗེས་འབྲང་གྱ་ཚོམས་བསྒོམ། །འགྲོ་གཞན་དོན་མེད་བྱ་བས་ཚེ་ལོ་འདའ། །དེ་
རྣམས་ཀུན་ཀྱང་ཚུལ་འདིར་འཇུག་པར་ཤོག །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཉི་ཟླ་ལྟར་གྲགས་ཟབ་མོ་མདོ་སྡེ་ཡི། །བསྟན་པའི་སྙིང་པོ་བྱང་སེམས་ཚུལ་ཁྲིམས་ལ། །ཀུན་ནས་གཟིགས་པའི་མཁྱེན་ལྡན་དཔང་བཞག་སྟེ། །ཉིན་དང་མཚན་མོ་ལན་གསུམ་ཐུན་དྲུག་ཏུ། །དྲན་དང་ཤེས་བཞིན་བག་ཡོད་སྦྱོར་བ་ཡི། །སྲོག་དང་བརྡོས་ཏེ་འཁྲུལ་མེད་བླང་དོར་གྱིས། །མདོ་སྡེའི་བསླབ་ཁྲིམས་རྣམ་པར་དག་པར་ཤོག ། ཁྱད་པར་མདོ་སྡེ་ཟབ་མོའི་ཤིང་རྟའི་སྲོལ། །རྒྱལ་སྲས་ཞི་བ་ལྷ་ཡིས་ཕྱེ་བ་བཞིན། །རང་ཉིད་བསྒྲུབ་དང་གཞན་ལ་འདོམས་པ་ལ། །གེགས་མེད་ཕྱོགས་དུས་ཀུན་དུ་རྒྱས་བྱེད་ཤོག །ཆེན་པོ་རྣམས་ཀྱིས་ལན་བརྒྱར་བསྔགས་པ་ཡི། །བསྟན་པའི་སྙིང་པོ་ཟབ་མོ་མདོ་སྡེའི་སྲོལ། །དཔྱོད་ལྡན་མཁས་པ་མགུ་བསྐྱེད་རྩོད་བྲལ་བ། །ལམ་བཟང་འདི་དང་མཇལ་བ་བླ་མའི་དྲིན། །
བྱང་སེམས་སྡོམ་པའི་ཉམས་ལེན་ཁ་སྐོང་ཆ་ལག་ལྟ་བུར། རྗེ་བཙུན་འཇམ་དབྱངས་
དང་། བྱམས་པ་ལ་གསོལ་བ་གདབ་ལ་གཉིས་ལས་དང་པོ་ནི།
༑ ན་མོ་མཛྙུ་ཤྲཱི་ཡེ། རྗེ་བཙུན་འཇམ་དབྱངས་མགོན་པོ་ཐུགས་རྗེ་ཅན། །ཁྱོད་ནི་བླ་མ་ཁྱོད་ནི་ཡི་དམ་ལྷ། །
བདག་གི་བློ་གཏད་སྐྱབས་མགོན་ཁྱོད་ཉིད་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །རྗེ་བཙུན་སྤྱན་སྔར་ཉིན་མཚན་ཐུན་དྲུག་ཏུ། །ཡན་ལག་རྣམ་བདུན་བྱང་ཆུབ་སེམས་མཆོག་བསྐྱེད། །ཁྱོད་གསུང་བཤད་སྒྲུབ་སྨོན་ལམ་དག་པའི་མཐུས། །མགོན་པོའི་ཕྱག་གཡས་བདག་གི་སྤྱི་བོར་ཞོག །དལ་འབྱོར་རྙེད་དཀའ་ངེས་པར་འཆི་བ་དང་། །འཆི་ཚེ་ཆོས་ལན་ཕན་པ་གཞན་མེད་ན། །བརྙེད་དཀའ་འཆི་བ་དྲན་པའི་སྐྱོ་ཤས་ཀྱིས། །བདག་བློ་ཆོས་སུ་འགྲོ་བར་བྱིན་གྱིས་རློབས། །དཀར་ནག་ལས་ཀྱི་རྒྱུ་འབྲས་བསླུ་མེད་དུ། །ཡིད་ཆེས་བརྙེད་ནས་འཁྲུལ་མེད་བླང་དོར་དང་། །འཁོར་བའི་ཉེས་དམིགས་བསམ་པའི་ཉམས་མྱོང་གིས། །དམ་ཆོས་ལམ་དུ་ལོངས་པར་བྱིན་གྱིས་རློབས། །འཁོར་བའི་རྒྱ་མཚོར་སྡུག་བསྔལ་གྱིས་མནར་བའི། །འགྲོ་འདི་ཐོགས་མེད་དྲིན་ཅན་ཕ་མ་སྟེ། །འགྲོ་དྲུག་ཕ་མར་ཤེས་པའི་སྙིང་རྗེ་ཡིས། །ལམ་གྱི་འཁྲུལ་པ་སེལ་པར་བྱིན་གྱིས་རློབས། །སྣང་གྲགས་ཆོས་ཀུན་ཟབ་རྒྱས་རིགས་པ་ཡིས། །རྣམ་པར་དཔྱད་ཚེ་རང་རང་ངོ་བོས་གཏོང་། ། རང་སྟོང་སྟོང་པའི་རང་ཞལ་བལྟས་པ་ཡིས། །འཁྲུལ་སྣང་སྟོང་པར་འཆར་བར་བྱིན་གྱིས་རློབས། །
ཤོ་ལོ་ཀ་བཞི་
པོ་འདི་སྐྱེས་བུ་གསུམ་གྱི་ལམ་རིམ་དང་། ཞེན་པ་བཞི་བྲལ་དང་མཐུན་གསུངས།  བདག་ཀྱང་དེང་ནས་བསྟན་པ་མ་ཐོབ་པར། །
གངས་དང་རི་སུལ་ནགས་ཀྱི་ཁྲོད་རྣམས་སུ། །དབུ་མའི་གཞུང་ལ་འཁོར་ལོ་རྣམ་གཉིས་ཀྱིས། །རང་རྒྱུད་འདུལ་ལ་གེགས་མེད་བྱིན་གྱིས་རློབས། །དགེ་བ་འཇོམས་པའི་མི་དགེའི་བཤེས་གཉེན་དང་། །སྡིག་གྲོགས་~247~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དབང་དུ་སྐད་ཅིག་མི་འགྲོ་ཞིང་། །རང་དང་རྗེས་འཐུན་ཚངས་སྤྱོད་གྲོགས་རྣམས་དང་། །ཕན་ཚུན་ཡིད་ཕེབས་
འགྲོགས་པར་བྱིན་གྱིས་རློབས། །ཚེ་འདིའི་ཆེ་ཐབས་ནམ་ཡང་མི་བསྒྲུབ་ཅིང་། །དོན་མེད་འཇིག་རྟེན་བྱ་བས་མི་གཡེང་བར། །དུས་རྣམ་ཀུན་དུ་ཐོས་བསམ་བསྒོམ་པ་ཡི། །སྒོ་གསུམ་དགེ་ལ་གཞོལ་བར་བར་བྱིན་གྱིས་རློབས། །དགྲ་གཉེན་བར་མས་བསྟོད་སྨད་ཅི་བྱེད་ཀྱང་། །ཆོས་བརྒྱད་རང་སྣང་འཁྲུལ་རྗེས་མི་འབྲང་བར། ། བྱ་བ་གང་ལའང་མཁྱེན་པའི་སྤྱན་ལྡན་རྣམས། །དཔང་བཞག་ཚུལ་བཞིན་བསྒྲུབ་པར་བྱིན་གྱིས་རློབས། །ཟབ་ཅིང་རྒྱ་ཆེན་མཐའ་བྲལ་དབུ་མའི་དོན། །གསང་ཆེན་ལམ་གྱི་མཚན་མེད་ཞི་བའི་དབྱིངས། །དཔལ་ལྡན་གྲུབ་དབང་ཀུན་གྱི་བསྒྲོད་གཅིག་ལམ། །གསལ་སྟོང་བསྒོམ་པས་གྲོལ་བར་བྱིན་གྱིས་རློབས། །རྣམ་དག་འདུལ་བའི་ཁྲིམས་ཀྱིས་ལེགས་བསྡམས་ཤིང་། །རྒྱལ་སྲས་སྤྱོད་པའི་བསམ་སྦྱོར་རྨད་དུ་བྱུང་། །གསང་ཆེན་ལམ་གྱི་བསྐྱེད་རྫོགས་ཟུང་དུ་འབྲེལ། །སྡོམ་གསུམ་ཉམས་ལེན་འཁྲུལ་མེད་བྱིན་གྱིས་རློབས། །ཕན་དགོངས་ཐུགས་རྗེ་ཆེ་ལྡན་རྒྱལ་བའི་བཀའ། །འཇམ་པའི་དབྱངས་དང་བྱམས་མགོན་ལ་བསྙད་པ། །ལུང་བསྟན་བརྙེས་པའི་འཕགས་མཆོག་གིས་བཀྲལ་བ། །འདི་དར་ཀུན་ཀྱང་འདིར་འཇུག་བྱིན་གྱིས་རློབས།  །རྒྱལ་སྲས་ཐུ་བོའི་བཀའ་སྲོལ་བླ་ན་མེད། །ཀླུ་སྒྲུབ་ཐོགས་མེད་ཞལ་ལས་ལེགས་འོངས་པའི། །དབུ་སེམས་ལྟ་བའི་སྲོལ་ཆེན་ཉི་ཟླའི་འགྲོས། །དེ་གཉིས་ཁོ་ན་ཐུབ་བསྟན་ནམ་མཁའི་རྒྱན། །འཇུག་བདེ་ཁྲིད་གཞུང་ཕྲན་མང་སྐར་ཚོགས་འོད། །དེ་ཙམ་ཁོ་ནས་ཆོག་པར་མི་འཛིན་པར། །རྒྱལ་བའི་བཀའ་དང་དགོངས་འགྲེལ་གྲུབ་མཐའ་བཞི། །མ་ལུས་གདམས་པར་འཆར་བར་བྱིན་གྱིས་རློབས།
དགེ་བཤེས་སྟོན་པས། བསྟན་པ་གྲུ་བཞིར་ལམ་གྱིར་འཁྱེར་ཤེས་པ་ངའི་བླ་མ་ཞེས་དང་། ཆོས་མང་དུ་བསླབས་ནས། ཆོས་བྱེད་
ལུགས་གཞན་དུ་བརྩད་དགོས་པ་བྱུང་ན་ནོར་པ་ཡིན་ཞེས་གསུངས། རྣལ་འབྱོར་པ་ཆེན་པོ་གདམས་ངག་ལ་ནང་བྱན་ཆུད་པ་ནི། བེ་བུམ་
ལག་ཙམ་ཞིག་ལ་ངེས་པ་བརྙེད་པ་ལ་ཟེར་བ་མ་ཡིན་གྱི། གསུང་རབ་ཐམས་ཅད་གདམས་ངག་དུ་གོ་བ་ལ་ཟེར་ཞེས་དང་། སྒོམ་པ་རིན་ཆེན་བླ་མ། ཨ་ཏི་ཤའི་གདམས་ངག་ལ་སྟན་ཐོག་གཅིག་ཏུ་ལུས་ངག་ཡིད་གསུམ་རྡུལ་དུ་བརླག་པས། ད་གཞུང་ཐམས་ཅད་གདམས་ངག་དུ་གོ་བ་ཞིག་བྱུང་ཞེས་པ་དང་། ཆོས་འདི་བློ་ལ་སྐྱེས་པ་ཙམ་མ་བྱུང་སྟེ། བཀའ་སྡེ་སྣོད་ཀྱི་ལྡེ་མིག་ཏུ་གོ་བ་ཞིག་བྱུང་ཞེས་ལྷག་ཆུང་སྟོན་པས་གསུངས། སྒོམ་ཆེན་ཞིག་ན་རེ། གཞན་མ་ཀུན་ལ་ཚིག་བཞི་པ་རེས་སྐྱེས་བུ་གསུམ་དུ་གོ་བ་སྐྱེས་པ་ཡོད་ཟེར་ཏེ། དེ་ཙམ་མ་བྱུང་སྟེ། ལྷན་པ་གར་རླན་ཆ་ཡོད་ཟེར་ལོ། ཆོས་གང་ཉན་ཡང་ཉམས་སུ་བླང་རྒྱུར་གོ་བའི་དོན་ཡིན་གསུང་། ཇོ་བོ་མ་བྱོན་གོང་དུ། སྡེ་སྣོད་གཞན་ལ་བསྒྲུབ་པ་བྱ་རྒྱུར་མ་གོ་བ་ལ། ཇོ་བོ་བྱོན་ནས། སྡེ་སྣོད་ཐམས་ཅད་ཉམས་ལེན་གདམས་ངག་ཏུ་འཁྱེར་ཤེས་པ་ཞིག་བྱུང་བ་ཡིན། ཞེས་བཀའ་གདམས་པ་དག་གསུངས། བོད་ཀྱི་བསམ་གཏན་པ་བློ་ཆུང་ཐོས་མེད་སྙིང་ཁམས་ཅན་འགའ་ཞིག །སྡེ་སྣོད་ནས་བཤད་པའི་སྒོ་དེ་དག་~248~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྟོག་སྒོམ་ཡིན་སྙིང་པོ་མེད་ཟེར་ནས། ནན་གྱིས་འདོར་བར་བྱེད་དོ། །མཁས་གྲུབ་ཨུ་རྒྱན་པའི་གསུང་ནས་ནི། བསྟན་པའི་སྲོག་འཛིན་པ་
ལ་ཐོས་པ་དགོས་ཏེ། དམ་པ་རྒྱ་གར་གྱི་ཞལ་ནས་ཀྱང་། བཤད་བརྒྱུད་ལ་སྙན་བརྒྱུད་ཀྱི་གདམས་ངག་མེད་ན། རྒྱལ་པོ་གདུང་གུམ་པ་དང་འདྲ། སྙན་བརྒྱུད་ལ་བཤད་བརྒྱུད་ཀྱི་དཔང་པོ་མེད་ན། ཕ་མེས་རུས་བརླག་པ་དང་འདྲ། ཞེས་གསུངས་པས། བསྒྲུབ་བརྒྱུད་ཆེན་པོ་འདི་རྣམས་ནི་བསྟན་པའི་སྲོག་ཤིང་ཆེན་པོ་ལགས་ཏེ། དེ་ལ་ཡང་བཤད་བརྒྱུད་ཀྱི་དཔང་པོ་དགོས་པ་ནི་ཤིན་ཏུ་མད་པ་གདའ། ཞེས་བསམ་གཏན་པ་རྣམས་ཀྱིས་ཀྱང་། རང་གི་ཉམས་ལེན་གང་བྱེད། རྒྱབ་བརྟེན་བཀའ་བསྟན་བཅོས་ཚད་ལྡན་ལ་བརྟེན་དགོས་པ་དང་། རྒྱབ་
བརྟེན་དེ་རྣམས་ལ་ཡང་རྩིས་པོ་ཆེར་བྱེད་དགོས་པར་གསུངས།
 འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཟབ་
དང་རྒྱ་ཆེའི་ཆོས་ཚུལ་རྣམ་མང་ཡང་། །ངེས་དོན་བླ་མ་བློ་ཆེན་འཇམ་དབྱངས་སྲོལ། །རྨད་བྱུང་སྲོལ་འདིར་ཆེར་
རྒྱས་བྱིན་གྱིས་རློབས། ། འདིའི་ལྟ་བ་ནི་གཙོ་ཆེར་བཀའ་འཁོར་ལོ་བར་པ་ལས་བྱུང་།  འཇམ་པའི་དབྱངས་ཀྱིས་ཀླུ་སྒྲུབ་ལ་
བསྙད་པ། །ཐལ་རང་པཎ་ཆེན་གཉིས་ཀྱིས་བཀྲལ་བ་བཞིན། །རྒྱ་བོད་མཁས་གྲུབ་གོང་མ་ལས་འོངས་གཉིས། ། ཁྱད་པར་སྲོལ་འདིར་འཇུག་པར་བྱིན་གྱིས་རློབས ། །
གཉིས་པོའི་ཁྱད་པར། དོན་དམ་བརྗོད་བྲལ་དུ་འདོད་པར་མཚུངས་ཀྱང་། རྟེན་འབྲེལ་སྒྱུ་མ་ཙམ་དུ་འཛིན་པ་དང་། རྟེན་འབྲེལ་
བརྟགས་ཡོད་མིང་རྐྱང་དུ་འཛིན་པ་ཁྱད་པར་རོ། །ཞེས་དབུ་མ་པ་ཆེན་པོ་དག་གསུང་། ཡང་སྣང་བའི་སྟེང་དུ་རྟེན་འབྲེལ་གྱིས་སྟོང་པ་ལ་
ངེས་པ་འདྲེན། སྟོང་པ་རྟེན་འབྲེལ་ལ་ངེས་པ་འདྲེན་པའི་སྒོ་ནས་རྟེན་འབྲེལ་དང་སྟོང་པ་ཟུང་འཇུག་ཏུ་རྟོགས་པ་ནི། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་བསྒྲོད་པ་གཅིག་པའི་ལམ། བསྟན་པའི་སྙིང་པོ་མཐའ་བྲལ་དབུ་མའི་ལམ་ཡང་དག་པ་ལ་ཞུགས་པ་ཡིན་ཏེ༑ ཇི་སྐད་དུ། དབུ་མ་སྙིང་པོ་ལས། ཁ་ཅིག་ཕུང་པོའི་ལྗོན་ཤིང་ཆག །གཞན་དག་རྣམ་ཤེས་རྒྱ་ལ་འཐོགས། ཡང་དག་མཐའི་གཡང་སར་ཡང་། མ་ལྷུང་རྒྱལ་བའི་ཐུགས་སྲས་རོལ། ཞེས་གསུངས་པ་ལྟར་རོ། །ཞེས་དབུ་མ་པ་ཆེན་པོ་དག་གསུང་ངོ་། །རང་ལུགས་ནི། ཁྱད་པར་
གྱི་གཙོ་བོ་སྤྲོས་པ་གཅིག་འཆར་འགོགས་པ་དང་། རིམ་གྱིས་འགོག་པ་ཁྱད་པར་རོ། ། ཞེས་གསུངས།
 ཀླུ་སྒྲུབ་དགོངས་པ་ཐལ་
རང་སྲོལ་གཉིས་ཀྱིས། །ལེགས་པར་ཕྱེ་བའི་ཆེས་མཆོག་ཟབ་མོའི་དོན། །སྙེངས་བྲལ་ཟླ་བའི་རིང་ལུགས་
བསྒོམ་པའི་མཐུས། །རྟག་འཛིན་སྤྲོས་པ་ཞི་བར་བྱིན་གྱིས་རློབས། ། ཐལ་འགྱུར་བའི་ཟབ་ཁྱད་ནི། དོན་དམ་སྟོང་པ་ནམ་
མཁའ་ལྟ་བུ་དང་། ཀུན་རྫོབ་རྟེན་འབྲེལ་རྨི་ལམ་སྒྱུ་མའི་ཆོས། སྟོང་བ་མཁའ་དང་རྟེན་འབྲེལ་སྒྱུ་མ་ཡི། སྙིང་གཏམ་སུས་ཐོས་རྟག་འཛིན་
ཆོམ་ཀུན་བྲལ། །ཞེས་པ་ལྟར་རོ། །མཁས་པ་ཆེན་པོ་ཁ་ཅིག །སློབ་དཔོན་འདི་རྩོད་ལྡན་གྱིས་པཎྜི་ཏ་དང་། ལྟ་བ་ཡང་ཆད་པའི་ལྟ་བ་ཁོ་ནར་ངེས་སོ། །ཞེས་གསུངས་ཀྱང་། དེ་ལྟ་བུ་ལ་རྣ་བ་གཏད་པར་མི་བྱ་ཞིང་། དེ་དག་གི་དགག་བསྒྲུབ་རྒྱས་པ་རྗེ་རིན་པོ་ཆེ་གསེར་མདོག་ཅན་པའི་གསུང་རབས་ན་བཞུགས་སོ། །ཐལ་འགྱུར་བའི་ལུགས་ནི། ཆེས་ཟབ་གཏིང་དཔག་དཀའ་བའི་རྒྱུ་མཚན་གྱིས། རྒྱ་བོད་གཉིས་ཀར་དུ་འཛིན་མཁན་ཉུང་། དེ་ཡང་ཇོ་བོའི་གསུང་ནས། མུ་སྟེགས་པའི་གྲུབ་མཐའ་ལ་མཁས་པ་བརྒྱའི་ནང་ནས་བྱེ་བྲག་སྨྲ་བའི་གྲུབ་~249~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
མཐའ་ཤེས་པ་རེ་རེ་ཙམ། དེ་བརྒྱ་བརྒྱའི་ནང་ན། མདོ་སྡེ་པ། དེ་བརྒྱ་བརྒྱའི་ནང་ན་རྣམ་བདེན་པ། དེ་བརྒྱ་བརྒྱའི་ནང་ན་རྣམ་བརྫུན་པ།
དེ་བརྒྱ་བརྒྱའི་ནང་ན་དབུ་མ་རང་རྒྱུད་པ། དེ་བརྒྱ་བརྒྱའི་ནང་ན་ཐལ་འགྱུར་བའི་གྲུབ་མཐའ་ཤེས་པ་རེ་རེ་ཙམ་ལས། དེང་སང་རྒྱ་གར་ན་ཡང་མེད་གསུངས་སོ། །དེ་ཡང་སངས་རྒྱས་བསྐྱངས་ཀྱིས་ཟླ་གྲགས་སུ་སྐྱེ་བ་བཞེས་ནས། ཀླུ་སྒྲུབ་ཀྱི་ཟུང་འཇུག་གི་སྐུ་ལ་ཆོས་ཉན་ཏེ། ཐལ་འགྱུར་བའི་ལུགས་དེ་དར་བར་མཛད། ཇོ་བོས། པ་ཚབ་ལོ་ཙཱ་བར་སྐྱེ་བ་བཞེས་ནས། ཟླ་གྲགས་ཀྱི་ཟུང་འཇུག་གི་སྐུ་ལ་ཆོས་ཉན་ནས་ཐལ་འགྱུར་བའི་ལུགས་དེ་བོད་དུ་དར་བར་མཛད་དོ། །
ལྷན་སྐྱེས་ཀུན་ཏུ་བརྟགས་པའི་གང་ཟག་བདག །ཟབ་རྒྱས་ཕུལ་བྱུང་རིགས་ལམ་ནས་དྲངས་ཏེ། །རྣམ་
དཔྱད་མ་བརྙེད་གང་ཟག་བདག་མེད་ལ། །སྒྲུབ་པ་སྙིང་པོར་བགྱིད་པར་བྱིན་གྱིས་རློབས། །སེམས་ཉིད་སྐྱེ་
མེད་སྟོང་པར་འཆར་ཚུལ་གྱིས། །སྣང་སྲིད་ཐམས་ཅད་སྟོང་པར་ངོ་འཕྲོད་ནས། །གང་ཤར་སྟོང་ཉིད་སྙིང་རྗེའི་རྣམ་རོལ་ཀྱིས། །ཅི་བྱེད་ཐབས་མཁས་ལམ་གྱི་གསེར་འགྱུར་བརྩི། །
རང་རྒྱུད་པའི་ལུགས་ཀྱི་ལྟ་བའི་ཁྲིད་ལ། ལྟ་བ་ཐོས་
བསམ་གྱིས་གཏན་ལ་འབེབས་པའི་ཚུལ་དང་། སྒོམ་ལས་ཉམས་སུ་མྱོང་ཚུལ་གཉིས། དང་པོ་ནི། དང་པོར་དངོས་པོ་ཐམས་ཅད་བདེན་
མེད་དུ་བསྒྲུབ་པར་བྱེད། དེ་འབོད་བདེན་མེད་སྟོང་ཉིད་དུ་བསྒྲུབ་པར་བྱེད་པའོ། །སྒོམ་པས་ཉམས་སུ་མྱོང་ཚུལ་ལ་གཉིས་ལས། དང་པོ་བསྒོམ་བྱ་ངོས་བཟུང་བ་ནི། ཡོད་མེད་སོགས་སྤྲོས་པའི་མཐའ་ཐམས་ཅད་བཀག་པའི་མེད་དགག་ནམ་མཁའ་ལྟ་བུ་དེ་ཉིད་དོ། །གཉིས་པ་ཇི་ལྟར་བསྒོམ་པ་ནི། སེམས་བསྐྱེད་དང་སོ་སོར་རྟོག་པའི་ཤེས་རབ་ཀྱིས་དཔྱད་པ་སྔོན་དུ་བཏང་ནས། གོམས་བྱེད་ཀྱི་བློ་ཉིད་ཀྱང་གོམས་བྱ་སྟོང་ཉིད་དེའི་ངོ་བོར་གཅིག་པའི་ཚུལ་གྱིས་མཉམ་པར་འཇོག་པའོ། །འདིར་ནི་ཟུང་འཇུག་གི་ཐ་སྙད་མེད་ལ། དེའི་རྗེས་ཐོབ་ཏུ་ནི། རྣམ་ཤེས་ཀྱི་ངོར་སྣང་ཆ་མ་དོར་ཞིང་། ཡེ་ཤེས་ཀྱི་ངོར་ནི་ཅི་ཡང་མི་དམིགས་པའི་ངང་ནས། བསོད་ནམས་ཀྱི་ཚོགས་མངོན་པར་འདུ་བྱེད་དོ། ། འདི་ལ་ནི་བདེན་གཉིས་ཟུང་འཇུག་ཅེས་ཀྱང་བྱ། འཁོར་གསུམ་མི་དམིགས་པའི་ཤེས་རབ་ཀྱིས་ཟིན་པའི་བསོད་ནམས་ཀྱི་ཚོགས་ཞེས་ཀྱང་བྱའོ། །ཐལ་འགྱུར་བའི་ལུགས་ལ་ཡང་སྔ་མ་བཞིན་གཉིས་ལས། དང་པོ་ལྟ་བ་གཏན་ལ་འབེབས་ལུགས་ནི། ཐོག་མར་སྤྲོས་པའི་ཚོགས་རིགས་པའི་རྣམ་གྲངས་མང་པོས་འགོག་པར་བྱེད་ཀྱི། སྤྲོས་མེད་དུ་བསྒྲུབ་པར་མི་བྱེད་དོ། །གཉིས་པ་སྒོམ་པས་ཉམས་སུ་མྱོང་ཚུལ་ལ་གཉིས་ལས། དང་པོ་བསྒོམ་བྱ་ངོས་བཟུང་བ་ནི། ཆོས་རྣམས་ཀྱི་རང་གི་ངོ་བོ་གང་དུ་ཡང་མ་བརྙེད་པའི་མེད་དགག་ནམ་མཁའ་ལྟ་བུ་དེ་ཉིད་དོ། །གཉིས་པ་ཇི་ལྟར་བསྒོམ་པ་ནི། སེམས་བསྐྱེད་དང་། སོ་སོར་རྟོགས་པའི་ཤེས་རབ་ཀྱིས་དཔྱད་པ་སྔོན་དུ་བཏང་ནས། གོམས་བྱེད་གྱི་བློ་དང་། གོམས་བྱའི་ཆོས་དབྱིངས་སོ་སོ་ཐ་དད་པ་མ་ཡིན་པ། ཆུ་ལ་ཆུ་བཞག་པ་ལྟར་གཉིས་མེད་དུ་སོང་བའོ། །དེ་ལྟར་སོང་བ་དེ་ལ་ཆོས་དབྱིངས་རྟོགས་ཤེས་ཐ་སྙད་བྱས་པ་ཡིན་གྱི། དངོས་སུ་ན་ཤེས་བྱ་དང་ཤེས་བྱེད་ཀྱི་རྣམ་གཞག་མེད་ཅིང་། ཟུང་འཇུག་གི་ཐ་སྙད་ཀྱང་མེད་དོ། །རྗེས་ཐོབ་ནི་སྔ་མ་བཞིན་ནོ། །ཐལ་རང་གི་ལྟ་བ་ལ། མཉམ་བཞག་དངོས་གཞིའི་དུས་སུ་ནི་ཁྱད་པར་མེད་དོ། །ཐོས་བསམ་གྱི་ཚེ་དགག་བྱ་བཀག་ཤུལ་དུ་བསྒྲུབ་མི་སྒྲུབ་གཉིས་ཀྱིས་ཕྱེ་བར་ཟད་དོ། །དབུ་མ་པ་ཆེན་པོ་འགའ་ཞིག །མཉམ་བཞག་དུ་གང་ཟག་གི་~250~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བདག་མེད་དང་། རྗེས་ཐོབ་ཏུ་ཆོས་ཀྱི་བདག་མེད་བསྒོམ། གནས་སྐབས་སུ་ཡུལ་སྣ་ཚོགས་ལ་རྩལ་སྦྱོང་གསུངས། མཉམ་གཞག་
གསལ་སྟོང་ནམ་མཁའ་ལྟ་བུའི་ངང་། །རྗེས་ཐོབ་མ་རྟོགས་འགྲོ་ལ་བརྩེ་བ་ཅན། །སྟོང་ཉིད་སྙིང་རྗེའི་སྙིང་པོ་
ཅན་ཉིད་ལ། །སྒྲུབ་པ་སྙིང་པོར་བགྱིད་པར། ཇོ་བོ་ལ་སངས་རྒྱས་ཀྱི་ཆོས་ཐམས་ཅད་ཀྱི་མཐར་ཐུགས་གང་ལགས་ཞུས་པས།
ཆོས་ཐམས་ཅད་ཀྱི་མཐར་ཐུག་པ་སྟོང་ཉིད་སྙིང་རྗེའི་སྙིང་པོ་ཅན་ཡིན། དཔེར་ན། སྨན་དཔའ་བོ་ཆིག་ཐུབ་དང་འདྲ་སྟེ། སྨན་དེ་དག་
ཐམས་ཅད་ཀྱི་གཉེན་པོར་འགྲོ་བ་བཞིན། སྙིང་རྗེ་དང་འབྲེལ་བའི་ཆོས་ཉིད་ཀྱི་དོན་རྟོགས་ན། སྤང་བྱ་ཐམས་ཅད་ཀྱི་གཉེན་པོར་འགྲོ་བ་ཡིན་གསུངས། དགེ་བཤེས་སྟོན་པའི་ཞལ་ནས། རྟེན་གྱི་གང་ཟག་གཅིག་གིས་ཐམས་ཅད་མཁྱེན་པའི་སངས་རྒྱས་ཐོབ་པར་བྱེད་པ་ལ། ལམ་གྱི་འཇུག་སྒོ་དང་། བསླབ་བྱ་བསམ་གྱིས་མི་ཁྱབ་པ་ཞིག་ཡོད་ཀྱང་། རྒྱུད་ལ་སྐྱེ་བར་བྱ་རྒྱུ་དངོས་པོ་གཅིག་ལས་མེད། གཅིག་པོ་གང་ཡིན་ན། སྟོང་ཉིད་སྙིང་རྗེའི་སྙིང་པོ་ཅན་ཡིན་ཞེས་དང་། དེའི་ཉམས་ལེན་ལ། མི་རྟག་པ་དང་། བྱམས་པ་སྙིང་རྗེ་དང་། བདག་མེད་གཉིས་བསྒོམ་པའི་སྒོ་ནས་བློ་སྦྱངས་བླ་མའི་བསྙེན་བཀུར། དཀོན་མཆོག་གི་མཆོད་པ། དགེ་འདུན་གྱི་བསྙེན་བཀུར་གསུམ་གྱི་སྒོ་ནས་ཚོགས་བསག །ཚུལ་ཁྲིམས་བསྲུང་བ། བརྒྱུད་པའི་བླ་མ་ལ་གསོལ་བ་གདབ་པ། ལུས་སེམས་དབེན་པ་བརྟེན་པ་གསུམ་གྱི་སྒོ་ནས་ཏིང་ངེ་འཛིན་བཙལ། དེ་ལྟར་དོན་དགུ་པོ་གསུམ་དུ་དྲིལ་ནས་ཉམས་སུ་བླངས་པ་ལས་དེ་ཉིད་རྒྱུད་ལ་སྐྱེ་བར་གསུངས་སོ། །དེས་ན་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གསུངས་ཀྱང་། ཉམས་ལེན་གྱི་སྙིང་པོ་སྟོང་ཉིད་སྙིང་རྗེའི་སྙིང་པོ་ཅན་དུ་འདུས་སོ། །ཞེས་རྒྱ་བོད་ཀྱི་མཁས་གྲུབ་ཐམས་ཅད་ཞལ་མཐུན་པར་གསུངས།
ཕུལ་བྱུང་ལྟ་བའི་རིགས་ལམ་དང་བྲལ་ཞིང་། །རྨད་བྱུང་བརྩེ་བའི་སྤྱོད་པ་ཁྱད་བསད་ནས། །ཐབས་
ཤེས་བྲལ་བའི་སྲིད་ཞིའི་མཐར་ལྷུང་རྣམས། །བདག་གི་ཚུལ་འདིར་འཇུག་ནུས། ས་ར་ཧས། སྙིང་རྗེ་དང་བྲལ་སྟོང་
ཉིད་ཞུགས་པ་གང་། །དེས་ནི་ལམ་མཆོག་རྙེད་པ་མ་ཡིན་ནོ། །འོན་ཏེ་སྙིང་རྗེ་འབའ་ཞིག་བསྒོམས་ན་ཡང་། །འཁོར་བ་འདི་ལས་ཐར་བ་
ཡོད་དམ་ཅི། །གང་ཡང་གཉིས་པོ་སྦྱོར་བར་ནུས་པ་དེས། །འཁོར་བར་མི་གནས་མྱ་ངན་འདས་མི་གནས། །ཞེས་གསུངས། ཤིང་རྟ་ཆེན་
པོའི་ལྟ་སྒོམ་གྲུབ་མཐའ་ལ། །སངས་རྒྱས་སྟོང་གིས་གཡས་ནས་ལུང་གཞན་སྟོན། །གཡོན་ནས་བདུད་དཔུང་
བྱེ་བས་རྒོལ་ཡང་རུང་། །གཡོ་མེད་རང་སོ་ཟིན་པར་བྱིན་གྱིས་རློབས། ། གཞན་སྟོང་སྨྲ་བའི་མཁས་པ་ཆེན་པོ་འགའ་ཞིག །
སློབ་དཔོན་ཀླུ་སྒྲུབ་ཀྱང་། རིགས་ཚོགས་རྩོམ་པའི་ཚེ། བློ་གྲོས་ན་མ་སྨིན་པས་དེ་ནས་བཤད་པའི་ལྟ་བ་དེ་ལྟ་བ་རྣམ་དག་མ་ཡིན་པ་དང་།
འགའ་ཞིག་རིགས་ཚོགས་ནས་ཉམས་ལེན་གྱི་ལྟ་བ་མ་བཤད་ཅེས་དང་། སྤྱིར་ཐལ་རང་གཉིས་དང་། ཁྱད་པར་སློབ་དཔོན་ཟླ་བ་གྲགས་པ་སོགས་སྟོང་ཉིད་མེད་དགག་ཏུ་འདོད་པས་ན། ཆད་ལྟ་བ་ཡིན་ཞེས་སྨྲ་བ་དང་། ཡང་འགའ་ཞིག །དབུ་མ་རང་རྒྱུད་པ་དབུ་མར་མི་འདོད། ཡང་འགའ་ཞིག །དོན་དམ་སྒྱུ་མ་ལྟ་བུར་འདོད་པའི་དབུ་མ་པ་མི་འཐད་པ་དང་། ཡང་འགའ་ཞིག འཕགས་སེང་དང་། སངས་རྒྱས་ཡེ་ཤེས་ཞབས་སོགས། དོན་དམ་སྒྱུ་མ་ལྟ་བུར་བཞེད་པའི་དབུ་མ་པར་འདོད་པ་དང་། འགའ་ཞིག་གསང་སྔགས་མ་གཏོགས་གཞན་ལ་ལྟ་བ་~251~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
རྣམ་དག་མེད་པར་འདོད་པ་སོགས་ཀྱི་ལུགས་མཐའ་ཡས་པ་ཞིག་བྱུང་མོད། དེ་དག་གི་དགག་སྒྲུབ་རྒྱས་པ་ནི། རྗེ་རིན་པོ་ཆེ་གསེར་མདོག་
ཅན་པའི་གསུང་རབས་ན་བཞུགས། ཁྱད་པར་དབུ་མ་ཐལ་རང་དང་། དཔལ་ལྡན་ཟླ་བའི་ལྟ་བ་འདི་ཉིད། བཀའ་འཁོར་ལོ་བར་པ་ནས་གསལ་བར་འབྱུང་ཞིང་། སློབ་དཔོན་འདི་དག་གིས་སངས་རྒྱས་དང་ཀླུ་སྒྲུབ་ཀྱི་དགོངས་པ་བླངས་ཤིང་། དེའང་ཕྱིན་ཅི་མ་ལོག་པར་ལོངས། ལུགས་འདི་དག་ལ་བརྟེན་པའི་གྲུབ་ཆེན་ཀྱང་རྒྱུད་མར་བྱོན་པས། འདི་དག་གི་ལྟ་སྒོམ་གྲུབ་མཐའ་འཁྲུལ་པ་ཡོད་སྙམ་པ་རྨི་ལམ་ན་ཡང་མེད་དོ། །
འཁོར་བའི་ཚུལ་ལ་ཡིད་བརྟན་མི་འདུག་ཅིང་། །བདག་ཀྱང་མ་དག་ཞིང་གིས་ཡིད་འབྱུང་ནས། །རྣམ་
དག་དག་པའི་ཞིང་དུ་འཕོ་ན། །ཚེ་འདིར་ཀུན་གཟིགས་ཞིང་དུ་དྲང་དུ་གསོལ། །ཚེ་འདིར་དག་པའི་ཞིང་དེར་མ་
བསྒྲོད་ན། །ནམ་ཞིག་ཚེ་འདིའི་འདུ་བྱེད་གཏོང་བ་ན། །འོད་ཟེར་སྦུ་གུའི་འཕོ་བ་རྣམ་དག་གིས། །ཡང་སྲིད་མེད་པར་ཀུན་གཟིགས་གནས་སུ་དྲོངས། །བར་དོ་ཤར་ནས་སྐྱེ་བ་ལེན་སྲིད་ནའང་། །བར་དོ་ལམ་བྱེད་ཉམས་ལེན་འཁྲུལ་མེད་ཀྱིས། །སེམས་ཉིད་འཁྲུལ་པའི་དབང་དུ་མ་སོང་བར། །ཀུན་གཟིགས་གནས་སུ་བསམས་བཞིན་སྐྱེ་བར་མཛོད། །ཀུན་གཟིགས་དག་པའི་ཞིང་དེར་སྐྱེས་ནས་ཀྱང་། །ལུས་འདི་དབང་པོའི་ལུས་སུ་བྱིན་རླབས་ཏེ། །ཞིང་རེའི་རྒྱལ་ཚབ་མགོན་པོ་ཁྱོད་ཉིད་ཀྱིས། །ཟབ་ཅིང་རྒྱ་ཆེའི་ཆོས་ཚུལ་བསྟན་དུ་གསོལ། །ཟབ་ཅིང་རྒྱ་ཆེའི་ཆོས་ཚུལ་བསྟན་ནས་ཀྱང་། །རྒྱལ་སྲས་ཐེག་མཆོག་གྲོགས་དང་ལྷན་ཅིག་ཏུ། །བདེ་བ་ཅན་དང་མངོན་པར་དགའ་བ་སོགས། །ཞིང་གཞན་བསྒྲོད་དང་རྒྱལ་བ་མཉེས་བྱེད་ཤོག །ཞིང་གཞན་བསྒྲོད་དང་རྒྱལ་བ་མཉེས་ནས་ཀྱང་། །རྫོགས་སྨིན་སྦྱངས་གསུམ་གཞན་ཕན་ལྷུན་གྲུབ་སྟེ། །མ་དག་ཞིང་གི་དྲིན་ཅན་ཕ་མ་རྣམས། །དག་པའི་ཞིང་དུ་དཀྲི་བའི་ཕྲིན་ལས་སྩོལ། །
དབུ་མ་ངོ་བོ་ཉིད་མེད་པར་སྨྲ་བའི་བཤད་བསྒྲུབ་ཀྱི་བརྒྱུད་པ་ནི། སྟོན་
པ་ཐུབ་པའི་དབང་པོ། རྗེ་བཙུན་འཇམ་དབྱངས། འཕགས་པ་ཀླུ་སྒྲུབ། ཨཱརྱ་དཻ་ཝ། ཟླ་གྲགས། གཞོན་ནུ་འབུལ། གསེར་གྱི་གོ་ཆ། པ་
ཚབ་ལོ་ཙཱ་བ། ཞང་ཐང་པགས་པ་འབྱུང་གནས་ཡེ་ཤེས། འབྲོམ་དབང་ཕྱུག་གྲགས། མཁས་པ་དར་མ་ཤེས་རབ། རྗེ་བཙུན་སྟོན་པ། འཇམ་དབྱངས་བག་སྟོན། སྨྲ་སྟོན་གཞོན་ནུ་རྒྱལ་མཚན། ཀུན་མཁྱེན་རོང་པོ། མཁས་གྲུབ་དོན་ཡོད་དཔལ། དེ་གཉིས་ཀ་ལ་རྗེ་གསེར་མདོག་ཅན་པས་གསན། དེའི་དྲུང་དུ། བདག་གིས་རྩ་འཇུག་གཞི་གསུམ་དང་། ཚིག་གསལ་དང་། འཇུག་འགྲེལ་གྱི་ལུང་། རྩ་འཇུག་གཉིས་ལ་རྗེ་ཉིད་ཀྱིས་མཛད་པའི་རྣམས་བཤད་ཀྱི་སྟེང་ནས་བཤད་པ་རྒྱས་པ་དབུ་མའི་སྟོང་ཐུན་ཆེན་མོའི་བཤད་པ། ལྟ་ཁྲི་ཆེ་ཆུང་ལ་སོགས་པ། དབུ་མ་ངོ་བོ་ཉིད་མེད་པར་སྨྲ་བའི་ཆོས་སྐོར་རྣམས་ཐོས་ཤིང་། ནན་ཏན་དུ་བྱས། ཤིན་ཏུ་ཟབ་པའི་ཕར་ཕྱིན་གྱི་སྐོར་སོགས་ཐོབ་ཚུལ་ཟུར་ན་གསལ།།
༈ ན་མོ་ཨཱརྱ་མཻ་ཏྲི་ནཱ་ཐ་ཡ། རྗེ་བཙུན་མི་ཕམ་མགོན་པོ་ཐུགས་རྗེ་ཅན། །ཁྱོད་ནི་བླ་མ་ཁྱོད་ནི་ཡི་དམ་ལྷ། ། ~252~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བདག་གི་བློ་གཏད་སྐྱབས་མགོན་ཁྱོད་ཉིད་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །རྗེ་
བཙུན་སྤྱན་སྔར་ཉིན་མཚན་ཐུན་དྲུག་ཏུ། །ཡན་ལག་རྣམ་བདུན་བྱང་ཆུབ་སེམས་མཆོག་བསྐྱེད། །ཁྱོད་གསུང་བཤད་བསྒྲུབ་སྨོན་ལམ་དག་པའི་མཐུས། །མགོན་པོའི་ཕྱག་གཡས་བདག་གི་སྤྱིར་བོར་ཞོག །དལ་འབྱོར་རྙེད་དཀའ་ངེས་པར་འཆི་བ་དང་། །འཆི་ཚེ་ཆོས་ལས་ཕན་པ་གཞན་མེད་ན། །བརྙེད་དཀའ་འཆི་བ་དྲན་པའི་སྐྱོ་ཤས་ཀྱིས། །བདག་བློ་ཆོས་སུ་འགྲོ་བར་བྱིན་གྱིས་རློབས། །དཀར་ནག་ལས་ཀྱི་རྒྱུ་འབྲས་སླུ་མེད་དུ། །ཡིད་ཆེས་བརྙེད་ནས་འཁྲུལ་མེད་བླང་དོར་དང་། །འཁོར་བའི་ཉེས་དམིགས་བསམ་པའི་ཉམས་མྱོང་གིས། །དམ་ཆོས་ལམ་དུ་ལོངས་པར་བྱིན་གྱིས་རློབས། །འཁོར་བའི་རྒྱ་མཚོར་སྡུག་བསྔལ་གྱིས་མནར་བའི། །འགྲོ་འདི་ཐོག་མེད་དྲིན་ཅན་ཕ་མ་སྟེ། །འགྲོ་དྲུག་ཕ་མར་ཤེས་པའི་སྙིང་རྗེ་ཡིས། །ལམ་གྱི་འཁྲུལ་པ་སེལ་བར་བྱིན་གྱིས་རློབས། །
སྣང་སྲིད་སེམས་སུ་ཤེས་པས་བཟུང་བས་དབེན། །ཕྱི་རོལ་ཡུལ་མེད་རྟོགས་པས་དེར་འཛིན་བྲལ། །
གཞན་སྟོང་ཡེ་ཤེས་རང་ཞལ་བལྟས་པ་ཡིས། །འཁྲུལ་སྣང་ཡེ་ཤེས་འཆར་བར་བྱིན་གྱིས་རློབས། །བདག་ཀྱང་དེང་ནས་བརྟན་པ་མ་ཐོབ་བར། །གངས་དང་རི་སུལ་ནགས་ཀྱི་ཁྲོད་རྣམས་སུ། །ཐེག་མཆོག་གཞུང་ལ་འཁོར་ལོ་རྣམ་གཉིས་ཀྱིས། །རང་རྒྱུད་འདུལ་ལ་གེགས་མེད་བྱིན་གྱིས་རློབས། །དགེ་བ་འཇོམས་པའི་མི་དགེའི་བཤེས་གཉེན་དང་། །སྡིག་གྲོགས་དབང་དུ་སྐད་ཅིག་མི་འགྲོ་ཞིང་། །རང་དང་རྗེས་འཐུན་ཚང་སྤྱོད་གྲོགས་རྣམས་དང་། །ཕན་ཚུན་ཡིད་ཕེབས་འགྲོགས་པར་བྱིན་གྱིས་རློབས། །ཚེ་འདིའི་ཆེ་ཐབས་ནམ་ཡང་མི་བསྒྲུབ་ཅིང་། །དོན་མེད་འཇིག་རྟེན་བྱ་བས་མི་གཡེང་བར། །དུས་རྣམ་ཀུན་དུ་ཐོས་བསམ་བསྒོམ་པ་ཡིས། །སྒོ་གསུམ་དགེ་ལ་གཞོལ་བར་བྱིན་གྱིས་རློབས། །དགྲ་གཉེན་བར་མས་བསྟོད་སྨད་ཅི་བྱེད་ཀྱང་། །ཆོས་བརྒྱད་རང་སྣང་འཁྲུལ་རྗེས་མི་འབྲང་བར། །བྱ་བ་གང་ལའང་མཁྱེན་པའི་སྤྱན་ལྡན་རྣམས། །དཔང་བཞག་ཚུལ་བཞིན་བསྒྲུབ་པར་བྱིན་གྱིས། །ཟབ་ཅིང་རྒྱ་ཆེ་ཐེག་མཆོག་ངེས་པའི་དོན། །གསང་ཆེན་ལམ་གྱི་ཟུང་འཇུག་རྡོ་རྗེའི་སེམས། ། དཔལ་ལྡན་གྲུབ་དབང་ཀུན་གྱི་སྒྲོད་གཅིག་ལམ། །སྟོང་གསལ་བསྒོམ་པས་གྲོལ་བར་བྱིན་གྱིས་རློབས། །རྣམ་དག་འདུལ་བའི་ཁྲིམས་ཀྱིས་ལེགས་བསྡམས་ཤིང་། །རྒྱལ་སྲས་སྤྱོད་པའི་བསམ་སྦྱོར་རྨད་དུ་བྱུང་། །གསང་ཆེན་ལམ་གྱི་བསྐྱེད་རྫོགས་ཟུང་དུ་འབྲེལ། །སྡོམ་གསུམ་ཉམས་ལེན་འཁྲུལ་མེད་བྱིན་གྱིས་རློབས། །ཕན་དགོངས་ཐུགས་རྗེ་ཆེ་ལྡན་རྒྱལ་བའི་བཀའ། །འཇམ་པའི་དབྱངས་དང་བྱམས་མགོན་ལ་བསྙད་པ། །ལུང་བསྟན་བརྙེས་པའི་འཕགས་མཆོག་གིས་བཀྲལ་བ། །འདི་དར་ཀུན་ཀྱང་འདིར་འཇུག་བྱིན་གྱིས་རློབས། །རྒྱལ་~253~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སྲས་ཐུབ་བོའི་བཀའ་སྲོལ་བླ་ན་མེད། །ཀླུ་སྒྲུབ་ཐོགས་མེད་ཞབས་ལས་ལེགས་འོངས་པའི། །དབུ་སེམས་ལྟ་
བའི་སྲོལ་ཆེན་ཉི་ཟླའི་འགྲོས། །དེ་གཉིས་ཁོ་ན་ཐུབ་བསྟན་ནམ་མཁའི་རྒྱན། །འཇུག་བདེ་ཁྲིད་གཞུང་ཕྲན་མང་སྐར་ཚོགས་འོད། །དེ་ཙམ་ཁོ་ནས་ཆོག་པར་མ་འཛིན་པར། །རྒྱལ་བའི་བཀའ་དང་དགོངས་འགྲེལ་གྲུབ་མཐའ་བཞི། །མ་ལུས་གདམས་པར་འཆར་བར་བྱིན་གྱིས་རློབས། །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཟབ་དང་རྒྱ་ཆེའི་ཆོས་ཚུལ་རྣམ་མང་ཡང་། །ངེས་དོན་བླ་མ་བརྩེ་ཆེན་བྱམས་པའི་གཞུང་། །རྨད་བྱུང་སྲོལ་འདི་ཆེར་རྒྱས་བྱིན་གྱིས་རློབས། །
འདིའི་ལྟ་སྒོམ་གྲུབ་མཐའ་སོགས་བཀའ་ཐ་མ་ལ་བརྟེན།  མི་ཕམ་མགོན་པོས་
ཐོགས་མེད་ལ་བསྙད་པ། །དབྱིག་གཉེན་སངས་རྒྱས་གཉིས་པས་བཀྲལ་བ་བཞིན། །རྒྱ་བོད་མཁས་གྲུབ་གོང་མ་ལས་འོངས་པའི། །ཁྱད་པར་སྲོལ་འདིར་འཇུག་པར་བྱིན་གྱིས་རློབས། །
དབྱིག་གཉེན་གྱིས་ཀྱང་ཀུན་བཏགས་དང་
གཞན་དབང་བདེན་མེད་ཡོངས་གྲུབ་བདེན་གྲུབ། དེའང་ཡེ་ཤེས་སུ་འཆད་པ་སོགས། ཐོགས་མེད་ཀྱི་དགོངས་པ་ཇི་ལྟ་བ་བཞིན་འགྲེལ།
ཐོགས་མེད་བཞེད་གཞུང་རིགས་ལམ་ནས་དྲང་ཏེ། །གསུང་རབ་མིག་གཅིག་རྨད་བྱུང་གྲུབ་པའི་ལམ། །
དཔལ་ལྡན་གྲགས་པའི་རིང་ལུགས་བསྒོམས་པའི་མཐུས། །ཆད་འཛིན་སྤྲོས་པ་ཞི་བར་བྱིན་གྱིས་རློབས། །
དཔལ་ཆོས་ཀྱི་གྲགས་པའི་ཟབ་ཁྱད་ནི། མདོ་སེམས་གྲུབ་མཐའི་སྒོ་ཆེན་གཉིས་ཕྱེ་བས། །གཉིས་མེད་ཡེ་ཤེས་རང་རིག་རང་ཞལ་མཐོང་། །
དེ་ཡི་དགེ་བས་རྒྱུད་གསུམ་མན་ངག་བཅས། བྱམས་ཆོས་ངེས་པའི་དོན་ལ་ནང་བྱན་ཚུད། འགའ་ཞིག་སློབ་དཔོན་འདི་ཉིད་རྟོག་གེ་དངོས་སྨྲ་བ་ལྟ་བུར་འདོད་པ་ནི་མི་རིགས་ཏེ། སློབ་དཔོན་འདིས་ཀྱང་། ཀུན་བཏགས་དང་གཞན་དབང་བདེན་མེད་དང་། ཡོངས་གྲུབ་བདེན་གྲུབ་ཏུ་ཞལ་གྱིས་བཞེས་པ་སོགས། ཐོགས་མེད་སྐུ་མཆེད་དང་། ལྟ་བའི་རྣམ་གཞག་སོགས་ཇི་ལྟ་བ་བཞིན་དུ་མཐུན་ནོ། །མགོན་པོ་མངོན་བྱུང་གི་རྒྱུད་ལས། པཎྜི་ཏ་རྣམས་ཀྱི་ནང་ནས་གཙོ་བོར་གྱུར་པ། ཆོས་ཀྱི་གྲགས་པ་ཞེས་པར་གྲགས་པ་འདི་དང་། སྐྱེས་བུ་དྲུག་བསྟན་པ་ལ་ཕན་པ། ཚངས་པར་སྤྱོད་པ་ལ་གནས་པ་འདི་རྣམས་ཀྱིས་གྲུབ་པ་ཐོབ་བོ་ཞེས། རྒྱལ་བས་ལུང་བསྟན་ཞིང་སློབ་དཔོན་འདི་ཉིད། རང་དང་དུས་མཉམ་པ་ལན་ཆོད་ཀྱི་ཐེག་ཆེན་གྱི་པཎྜི་ཏ་ཐམས་ཅད་ཀྱིས་ཚད་མར་བྱེད། ཞི་འཚོ་དང་། སེང་གེ་བཟང་པོ་སོགས་ཀྱིས་ཀྱང་། རིགས་པ་མཁྱེན་པ་ཞེས་དང་། བློ་གྲོས་དཀར་པོ་དང་ལྡན་པ་དག་གིས་ཤེས་སློབ་དཔོན་འདི་ཉིད་ལ་ཚད་མར་བྱེད། དྲི་མེད་སྦས་པ་སོགས་ཀྱིས། འདུས་པའི་འགྲེལ་པར། སློབ་དཔོན་འདི་ཉིད་ཀྱི་གཞུང་ཁུངས་སུ་དྲངས། ལྷན་སྐྱེས་རྡོ་རྗེས། དེ་ཁོ་ན་ཉིད་བཅུད་པའི་འགྲེལ་པར། ལམ་འདིར་ཡང་ཕལ་མོ་ཆེ་དག །ཚད་མ་བ་རྣམས་ཀྱི་གཙུག་ལག་གི་ནོར་བུ་ཆོས་ཀྱི་གྲགས་པས་བརྩམ་ཤིང་བཞུགས་པའི་ལུགས་ཀྱི་ལམ་དེའི་རྗེས་སུ་འབྲངས་ནས། རྣམ་པར་བཞག་པ་ཐམས་ཅད་སྦྱོར་བར་བྱེད་ཀྱི་ཞེས་དང་། ཛེ་ཏ་རིས། བཅོམ་ལྡན་འདས་འཕགས་པ་འཇམ་དཔལ་དང་མཚུངས་པ་གང་ལ་བསྔགས་པ་ཐོབ་པ་རྣམས། ལྟ་བ་ངན་པའི་གཡང་ས་ཆེན་པོ་ལྷུང་བའི་སེམས་ཅན་ལ་ཐུགས་བརྩེ་བས། རྗེ་བཙུན་ཀུན་ཏུ་བཟང་པོ་གཤེགས་པར་བསྔགས་པ་བརྗོད་པ། ཁ་ན་མ་ཐོ་བའི་གསང་སྔགས་ཀྱིས་མུ་སྟེགས་ངན་པའི་ཤ་ཟ་སྐྲག་པར་མཛད་པ། ~254~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཚད་མ་བ་རྣམས་ཀྱི་གཙུག་གི་ནོར་བུ་སྟེ་ཞེས་དང་། འཕགས་པ་ཀླུ་སྒྲུབ་ཀྱི་ཞལ་སྔ་ནས་གསལ་བར་མཛད་པ། སློབ་དཔོན་ཆོས་ཀྱི་གྲགས་
པའི་ཞལ་སྔ་ནས་བཞེད་པའི་དབུ་མ་དེ་ཁོ་ན། འདིར་བློ་དང་ལྡན་པ་རྣམས་ཀྱིས་ཁས་བླངས་པ་དང་། གོམས་པར་བྱ་བར་འོས་པ་ཡིན་ཏེ། ཞེས་གསུངས། དེ་དང་མཐུན་པར། རྔོག་ལོས། དངོས་ཀུན་རང་བཞིན་སྟོང་པའི་ཚུལ་ལ་འཇུག་པའི་སྒོ། །ཡང་དག་རིགས་མཆོག་ཀླུ་སྒྲུབ་ཞབས་གྱིས་གསུངས་པ་དེ། །རིགས་པའི་དབང་ཕྱུག་རྣམས་འགྲེལ་མཛད་པའི་གཞུང་བཟང་ལས། །ལེགས་པར་རྟོགས་ནས་ལུགས་ངན་གཞན་ཀུན་རྩྭ་བཞིན་དོར། །ཞེས་གསུངས། ཁ་ཆེ་ཁྲི་བརྟན་རྒྱལ་པོས་དུས་ཀྱི་དགའ་སྟོན་བྱེད་པའི་ཚེ། སྔོན་གྱི་པཎྜི་ཏ་རྣམས་ཀྱི་ཁ་སྐྱུག་ལས་བྱུང་བ། ངོ་མཚར་བའི་གཏམ་དག །གཞོན་ནུ་རྣམས་ཀྱིས་གླུ་གླིང་བུ་ལས་དྲངས་ཏེ་ཙཎྜ་གོ་མིའི་སྒྲའི་ལུང་ཚིག་དང་། དྷརྨ་ཀིརྟིའི་ཡིད་འོང་རརྐའི་གཞུང་། །དཔའ་བོའི་སྙན་ངག་སྦྱོར་བའི་ཕྲེང་རྒྱུད་སྟེ། །འཇིག་རྟེན་ན་ནི་རིན་ཆེན་རྣམ་པ་གསུམ། །ཞེས་ད་ལྟའི་བར་དུ་སྒྲོགས་པ་ཡོད་ཅེས་གྲགས། དེས་ན་སློབ་དཔོན་འདིའི་གསུང་རབས་ལ་ཀློགས་པ་དང་། བསམ་གཏན་པ་ཐམས་ཅད་ཀྱིས་སངས་རྒྱས་ཀྱི་བཀའ་ལྟ་བུར་ཡིད་ཆེས་པར་བྱའོ། །
མ་དག་འཁྲུལ་པའི་སྣང་ངོར་ང་ཞེས་བདག །རྣམ་དག་རིགས་པས་དཔྱད་ཚེ་གཟུང་འཛིན་བྲལ། །
གཉིས་སྟོང་ཡེ་ཤེས་གང་ཟག་བདག་མེད་ལ། །བསྒྲུབ་པ་སྙིང་པོ་བགྱིད་པར་བྱིན་གྱིས་རློབས། ། གསལ་
དམིགས་རྟགས་ཀྱིས་ཅི་སྣང་རང་གི་སེམས། །སེམས་གཞན་དོན་མེད་དེ་ཕྱིར་དེ་འཛིན་བྲལ། །གཉིས་སྟོང་ཡེ་ཤེས་ཆོས་ཀྱི་བདག་མེད་ལ། །བསྒྲུབ་པ་སྙིང་པོར་བགྱིད་པར་བྱིན་གྱིས་རློབས། །
རྣལ་འབྱོར་སྤྱོད་པའི་དབུ་མའི་
ལུགས་ཀྱི་ལྟ་བའི་ཁྲིད་ལ་གཉིས་ལས། དང་པོར་ལྟ་བ་ཐོས་བསམ་གྱིས་གཏན་ལ་འབེབས་ལུགས་ནི། ཐོག་མར་སྣང་བ་སེམས་སུ་ཐག་
གཅོད། དེ་ནས་གཟུང་བ་རང་བཞིན་མེད་པར་ཐག་གཅོད། དེ་ནས་འཛིན་པ་རང་བཞིན་མེད་པར་ཐག་གཅོད། གཉིས་པ་སྒོམ་པས་ཉམས་སུ་མྱོང་ཚུལ་ལ་གཉིས་ལས། དང་པོ་བསྒོམ་བྱ་ངོས་བཟུང་བ་ནི། གཟུང་འཛིན་གཉིས་སྟོང་གི་ཡེ་ཤེས་སོ། །གཉིས་པ་ཇི་ལྟར་བསྒོམ་པའི་ཚུལ་ནི། སེམས་བསྐྱེད་སྔོན་དུ་བཏང་ནས་ཡེ་ཤེས་དེ་ཉིད་ལ་མཉམ་པར་གཞོག་པའོ། །དེའི་ཚུལ་ནི་ཡོད་མེད་དང་ཡིན་མིན་སོགས་སྤྲོས་པའི་མཚན་མ་ཡིད་ལ་མི་བྱེད་པའོ། །དེའི་རྗེས་ཐོབ་ཏུ་ནི་སྣང་གྲགས་ཀྱི་ཆོས་ཇི་སྙེད་པ་ཡུལ་དུ་བྱས་ནས། སྤྲོས་པའི་མཚན་མ་གང་དུའང་མ་འཛིན་པ་དེ་ལ་ནི་སྣང་སྟོང་ཟུང་འཇུག་ཅེས་ཀྱང་བྱ་ལ། དེའི་ངང་ནས་བསོད་ནམས་ཀྱི་ཚོགས་རྒྱ་ཆེན་པོ་ལ་འཇུག་གོ། །དེའི་སྔོན་གྱི་མཉམ་གཞག་དེ་ལའང་གསལ་སྟོང་ཟུང་འཇུག་ཅེས་བྱ་སྟེ། གསལ་རིག་གི་ངོ་བོ་ལས་མ་གཡོས་བཞིན་དུ་རྣམ་རྟོག་གིས་སྟོང་བའི་ཕྱིར་རོ། །
སྟོང་པ་འགག་མེད་ཡེ་ཤེས་འཆར་ཚུལ་གྱིས། །སྣང་སྲིད་ཐམས་ཅད་ཡེ་ཤེས་ངོ་འཕྲོད་ནས། །གང་ཤར་སྟོང་
ཉིད་སྙིང་རྗེའི་རྣམ་རོལ་ཀྱིས། །ཅི་བྱེད་ཐབས་མཁས་ལམ་གྱི་གསེར་འགྱུར་རྩི། །མཉམ་བཞག་སྟོང་གསལ་ནམ་མཁའ་ལྟ་བུའི་ངང་། །རྗེས་ཐོབ་མ་རྟོགས་འགྲོ་ལ་བརྩེ་བ་ཅན། །སྟོང་ཉིད་སྙིང་རྗེའི་སྙིང་པོ་ཅན་ཉིད་ལ། ། བསྒྲུབ་པ་སྙིང་པོར་བགྱིད་པར་བྱིན་གྱིས་རློབས། །
བློ་གྲོས་མི་ཟད་པ་ལས། ཐབས་ཤེས་རབ་ཀྱི་ངོས་འཛིན་བཞིན་གསུངས། ~255~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཀླུ་སྒྲུབ་ཀྱིས། སྟོང་ཉིད་སྙིང་རྗེ་དབྱེར་མེད་པ། །དེ་ནི་སངས་རྒྱས་ཡེ་ཤེས་འདོད། །ཅེས་དང་། ཨ་ཝ་དྷུ་ཏི་པས། སྟོང་ཉིད་སྙིང་རྗེ་གཅིག་
པར་ནི། །ཞེས་སོགས་དང་། སེང་གེ་བཟང་པོས། སྟོང་པ་ཉིད་དང་སྙིང་རྗེ་ཡི། སྙིང་པོ་ཅན་གྱི་བྱང་སེམས་ཉིད། གཙོ་བོར་ཤེར་ཕྱིན་བསྒོམ་པ་ཡིན། ཅེས་གསུངས། ཀ་མ་ལ་ཤཱི་ལས། སྦྱོར་བ་བྱང་སེམས་ཀྱིས་ཟིན་པ། དངོས་གཞི་མི་དམིགས་པ། མཇུག་བྱང་ཆུབ་ཏུ་བསྔོ་བ་ལ། ཐབས་ཤེས་ཟུང་འཇུག་གི་དོན་དུ་བཤད། དེས་ན་སྦྱིན་པ་ཟན་ཁམ་གཅིག་གཏོང་ངམ། ཏིང་ངེ་འཛིན་ཐུན་གཅིག་བསྒོམ་པ་འདི་གསུམ་གྱིས་ཟིན་ན། ཟུང་འཇུག་མཚན་ཉིད་པར་འགྱུར། ཐབས་གོམས་པའི་དབང་གིས་ཤེས་རབ་དབང་དུ་གྱུར་པ་ཡང་ཟུང་འཇུག་ཡིན། དེ་ལ་ཐབས་མཁས་པ་ཞེས་ཀྱང་བྱ། རྣམ་ཀུན་མཆོག་ལྡན་གྱི་སྟོང་པ་ཞེས་ཀྱང་བྱ། སྦྱོར་བ་ཡང་དག་ཕུལ་ཞེས་ཀྱང་བྱའོ་གསུང་། ཤ་ར་བས། སྦྱོར་བའི་དུས་སུ་སོ་སོར་རྟོག་པས་བཞིག །དངོས་གཞིའི་དུས་སུ་མི་དམིགས་པར་བསྒོམས། རྗེས་ཀྱི་དུས་སུ་འཁོར་གསུམ་ཡོངས་སུ་དག་པའི་ཚུལ་གྱིས་ཐབས་བསྒོམ་གསུང་། སྟོན་པས། ཤེས་རབ་ཀྱིས་ཟིན་པའི་ཐབས་གོམས་པར་བྱེད་པ་ནི། སྟོང་ཉིད་སྙིང་རྗེའི་སྙིང་པོ་ཅན་ནམ། སྙིང་རྗེ་སྟོང་ཉིད་ཀྱི་སྙིང་པོ་ཅན་ཞེས་ཀྱང་བྱ་སྟེ། སངས་རྒྱས་ཀྱི་ཆོས་ཐམས་ཅད་ཧྲིལ་གྱིས་བསྡུས་ན་འདིར་འདུས་ཏེ། ལ་ལ་ཁོའི་རྒྱུ། ལ་ལ་ཁོའི་འབྲས་བུ། ལ་ལ་གནས་སྐབས་ཀྱི་ཆོས་ཡིན་པས་དེ་སྦྱོངས་གསུངས། པོ་ཏོ་བས། སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་སྐྱེས་ནས་སངས་རྒྱས་པ་དང་འདྲ། ཞེས་དང་། ཡང་ངའི་སེམས་ལ་གཏུབ་པ་ལ། ཨ་ཏི་ཤ་དང་མ་ཕྲད་སྙམ་ན་ཡང་། །སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་སེམས་བསྒོམ་གསུངས།
ཕུལ་བྱུང་ལྟ་བའི་རིགས་ལམ་དང་བྲལ་ཞིང་། །རྨད་བྱུང་བརྩེ་བའི་སྤྱོད་པ་ཁྱད་གསད་ནས། །ཐབས་
ཤེས་བྲལ་བའི་སྲིད་ཞིའི་མཐར་ལྷུང་ཀུན། །བདག་གི་ཚུལ་འདིར་འཇུག་ནུས་བྱིན་གྱིས་རློབས། ། རྫོགས་ཆེན་པ་
འགའ་ཞིག་ཀུན་བྱེད་ཀྱི་དོན། སྣང་གྲགས་ཐམས་ཅད་བྱང་སེམས་ཀུན་ཏུ་བཟང་པོའི་ཐིག་ལེ་ཉག་གཅིག་དང་། ཆོས་དབྱིངས་རང་བཞིན་རྣམ་དག་དྲི་མ་མེད་པ་དངོས་ཡིན་པས། སྔར་ངོ་མ་ཤེས་པ། ད་བླ་མས་བསྟན་མ་ཐག་ཆོས་སྐུར་ངོ་ཤེས་པ་དེ་ཉིད་ལ་སངས་རྒྱས་ཟེར་བ་ཡིན། ཐོས་པ་དང་སངས་རྒྱས་པ་དུས་མཉམ། སྙིང་ཐིག་པ་འགའ་ཞིག་རིག་པ་བག་ལ་ཉལ། སངས་རྒྱས་དང་སེམས་ཅན་རིས་སུ་མ་ཆད་པ་མང་པོ་མཐའ་ཡས་པ་དབྱིངས་ཟེར་བ་ཞིག་གི་ནང་ན་ཡོད། དེ་ངོ་ཤེས་ན་ཚོགས་མ་བསགས་ཀྱང་། དག་པ་གཉིས་ལྡན་གྱི་སངས་རྒྱས་སུ་འགྲོ་བ་མཐའ་ཡས་མོད། ཅེས་དང་། བར་དོ་གསང་འཁོར་དུ། ལམ་མཐར་ཐུག་མིག་མཐེབ་འཛུབ་ཀྱིས་བཙིར་བས་འོད་དཀར་ཤར་རེ་བ་དེ་ལ་བལྟས་ན། ལོ་ཟླ་སངས་རྒྱས་པར་འདོད་པ་སོགས། མཐོང་གྲོལ། ཐོས་གྲོལ། བརྟགས་གྲོལ་སོགས། ཚིག་ཉུང་ངུ་སྨྲ་བ་སོགས། བསོད་ནམས་ཆུང་ངུ་ཆོས་འདི་དང་མི་འཕྲད་ལ། ཕྲད་ནས་བསླབ་པ་གསུམ་གྱི་ཉམས་ལེན་གང་ཡང་མི་དགོས་པར་གྲོལ་བར་འདོད་ཅིང་། ཐབས་ཆ་ཁྱད་དུ་གསོད་པ་དང་། འགའ་ཞིག །ད་ལྟ་སྟོང་པ་ཉིད་བསྒོམ་པའི་དུས་ལ་མ་བབ་ཅེས་ལུས་ངག་གི་སྤྱོད་པ་ཁོ་ན་ལ་ཞེན་ནས་ཤེས་རབ་ཁྱད་དུ་གསོད་པ་དག་བྱུང་མདོ། དེ་དག་མི་འཐད་པའི་ཚུལ་གོང་དུ་ཐབས་ཤེས་གཉིས་ཀ་ལ་སློབ་དགོས་པར་བཤད་པ་ལས་
རྟོགས་པར་ནུས་སོ། །ཐབས་ཤེས་པ་བྲལ་བའི་གྲུབ་ཐོབ་སངས་རྒྱས་ཀྱིས་ཀྱང་མི་ཤེས། ཞེས་དམ་པ་སྔ་མ་གསུངས།
ཤིང་རྟ་ཆེན་པོའི་~256~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལྟ་སྒོམ་གྲུབ་མཐའ་ལ། །སངས་རྒྱས་སྟོང་གིས་གཡས་ནས་ལུང་གཞན་སྟོན། །གཡོན་ནས་བདུད་དཔུང་བྱེ་
བས་རྒོལ་ཡང་རུང་། །གཡོ་མེད་རང་ས་ཟིན་པར་བྱིན་གྱིས་རློབས། །
མཁས་པ་ཆེན་པོ་ཁ་ཅིག །ཐོགས་མེད་སྐུ་མཆེད་སོགས་བཞེད་པའི་གཞན་སྟོང་གི་ལྟ་བ་དེ་ཉིད་མཆོག་ཏུ་གྱུར་གྱི། ཐལ་རང་
སོགས་རང་སྟོང་གི་ལྟ་བ་དེ་དག་ཆད་ལྟ་ཁོ་ནར་འདོད་པ་དང་། ཡང་མཁས་པ་ཁ་ཅིག་ཟླ་བ་གྲགས་པ་འདོད་པའི་ཐལ་འགྱུར་བའི་ལྟ་བ་དེ་
ཉིད་མཆོག་ཏུ་གྱུར་གྱི། དེ་ལས་གཞན་རྣམ་རིག་པའི་ལྟ་བ་སོགས་ཀྱིས་ཐམས་ཅད་མཁྱེན་པ་ལྟ་ཅི་སྨོས། ཐར་པ་ཙམ་ཡང་མི་ཐོབ་ཅེས་འདོད་མོད། དེ་དག་གི་དགག་བསྒྲུབ་རྒྱས་པ་རྗེ་རིན་པོ་ཆེ་གསེར་མདོག་ཅན་པའི་གསུང་རབས་ན་བཞུགས་སོ། །ཅུང་ཟད་བརྗོད་ན། དབུ་མ་ནི་གཉིས་ཏེ། རྣལ་འབྱོར་སྤྱོད་པའི་དབུ་མ་པ་དང་། ངོ་བོ་ཉིད་མེད་པར་སྨྲ་བའི་དབུ་མ་པའོ། དང་པོ་ལ། རང་སྟོང་དུ་སྨྲ་བ་དང་། གཞན་སྟོང་དུ་སྨྲ་བའོ། །ངོ་བོ་ཉིད་མེད་པར་སྨྲ་བ་ལ་ཡང་། ཐལ་རང་གཉིས་ལས། རང་རྒྱུད་པ་ལ། གནས་སྐབས་ན་མདོ་སྡེ་པ་ལྟར་ཁས་ལེན་པ་དང་། སེམས་ཙམ་པ་ལྟར་ཁས་ལེན་པའོ། །རང་ལུགས་ལ། རང་སྟོང་དང་གཞན་སྟོང་སྨྲ་བའི་ལྟ་བ་གཉིས་ཀ་རྣམ་དག་ཡིན། དེའང་ཐོས་བསམ་གྱིས་གཏན་ལ་འབེབས་པའི་ཚེ། རང་སྟོང་གི་ལྟ་བ་དེ་མཆོག །བསྒོམ་པས་ཉམས་སུ་ལེན་པའི་ཚེ། གཞན་སྟོང་གི་ལྟ་བ་དེ་མཆོག ། དེའང་སྔགས་ཀྱི་ཉམས་ལེན་ལྟ་བུ་དང་སྦྲེལ་བའི་ཚེ་གཞན་སྟོང་གི་ལྟ་བ་དེ་མཆོག །དེའང་དབུ་མ་གཉིས་ཀ་རྣམ་གཞག་དུ་བལྟ་ཚུལ་ལ་ཁྱད་མེད། དེ་ལས་ལངས་པའི་རྗེས་ཐོབ་ཏུ་འདོགས་ཚུལ་ལ་ཁྱད་པར་ཡོད་དེ། གཞན་སྟོང་སྨྲ་བས་ནི་གཉིས་མེད་ཀྱི་ཡེ་ཤེས་དེ་ཉིད་དོན་དམ་བདེན་པ་བདག་དམ་པ། རྟག་བསྟན་ཞི་བ་གཡུང་དྲུང་དང་། བདེན་གྲུབ་ཏུ་ཐ་སྙད་འདོག་པར་བྱེད། གཅིག་ཤོས་ཀྱིས་ནི་བདེན་གྲུབ་མེད་པའི་ཕྱིར། བདེན་མེད་ཀྱང་ཡོད་པར་ཁས་མི་ལེན་ནོ། །ཆ་མེད་པའི་རྒྱུས་གཏམ་སྨྲ་བ་ལ་རིངས་པ་ཁ་ཅིག །རྗེ་གསེར་མདོག་ཅན་པའི་ལུགས་ནི་ཇོ་ནང་པ་ལྟར་སྨྲ་བར་བཞེད་པ་ཡིན་ནོ་ཞེས་སྨྲ་བ་མི་འཐད་དེ། ཇོ་ནང་པའི་ལུགས་ཀྱི་ཆོས་ཉིད་ཡོངས་གྲུབ་དེ། ཆོས་ཅན་གཞན་དབང་དང་ཀུན་བཏགས་ཀྱིས་སྟོང་བ་ནི་གཞན་སྟོང་གི་དོན་དུ་འཆད་ཀྱི། རྗེ་གསེར་མདོག་ཅན་པ་ནི། ཡང་དག་མ་ཡིན་ཀུན་རྟོག་ཡོད། ། དེ་ལ་གཉིས་པོ་ཡོད་མ་ཡིན།།ཞེས་འབྱུང་བ་ལྟར། གཞན་དབང་སྟོང་གཞིའི་ཆོས་ཅན་དང་། གཟུང་འཛིན་ཀུན་བཏགས་གཉིས་པོ་གང་
གིས་སྟོང་པའི་དགག་བྱ་དང་། གཟུང་འཛིན་གཉིས་མེད་ཀྱི་ཡེ་ཤེས་སྟོང་པའི་དངོས་པོར་འཆད་པའི་ཕྱིར།
 འཁོར་བའི་ཚུལ་ལ་ཡིད་
བརྟན་མི་འདུག་ཅིང་། །བདག་ཀྱང་མ་དག་ཞིང་གིས་ཡིད་འབྱུང་ནས། །རྣམ་དག་དག་པའི་ཞིང་དུ་འཕོ་འདོད་
ན༑ ༑ཚེ་འདིར་དགའ་ལྡན་གནས་སུ་དྲང་དུ་གསོལ། །ཚེ་འདིར་དག་པའི་ཞིང་དེར་མ་བསྒྲོད་ན། །ནམ་ཞིག་ཚེ་འདིའི་འདུ་བྱེད་གཏོང་བའི་ཚེ། །འོད་ཟེར་སྦུ་གུའི་འཕོ་བ་རྣམ་དག་གིས། །ཡང་སྲིད་མེད་པར་དགའ་ལྡན་གནས་སུ་དྲོངས། །བར་དོ་ཤར་ནས་སྐྱེ་བ་ལེན་སྲིད་ནའང་། །བར་དོ་ལམ་བྱེད་ཉམས་ལེན་འཁྲུལ་མེད་ཀྱིས། ། སེམས་ཉིད་འཁྲུལ་པའི་དབང་དུ་མ་སོང་བར། །དགའ་ལྡན་གནས་སུ་བསམ་བཞིན་སྐྱེ་བར་མཛོད། །དགའ་ལྡན་དག་པའི་ཞིང་དེར་སྐྱེས་ནས་ཀྱང་། །ལུས་འདི་དབང་པོའི་ལུས་སུ་བྱིན་རླབས་ཏེ། །ཞིང་དེའི་རྒྱལ་ཚབ་~257~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
མགོན་པོ་ཁྱོད་ཉིད་ཀྱིས། །ཟབ་ཅིང་རྒྱ་ཆེའི་ཆོས་ཚུལ་བསྟན་དུ་གསོལ། །ཟབ་ཅིང་རྒྱ་ཆེའི་ཆོས་ཚུལ་བསྟན་
ནས་ཀྱང་། །རྒྱལ་སྲས་ཐེག་མཆོག་གྲོགས་དང་ལྷན་ཅིག་ཏུ། །བདེ་བ་ཅན་དང་མངོན་པར་དགའ་བ་སོགས། ། ཞིང་གཞན་བསྒྲོད་དང་རྒྱལ་བ་མཉེས་བྱེད་ཤོག །ཞིང་གཞན་བསྒྲོད་དང་རྒྱལ་བ་མཉེས་ནས་ཀྱང་། །རྫོགས་སྨིན་སྦྱངས་གསུམ་གཞན་ཕན་ལྷུན་གྲུབ་སྟེ། །མ་དག་ཞིང་གི་དྲིན་ཅན་ཕ་མ་རྣམས། །དག་པའི་ཞིང་དུ་དཀྲི་བའི་ཕྲིན་ལས་སྩོལ།
འཕགས་པ་ཐོགས་མེད་ནས་བརྒྱུད་པའི་གཞན་སྟོང་སྨྲ་བའི་རྣལ་འབྱོར་སྤྱོད་པའི་དབུ་མ་པའི་བཤད་བསྒྲུབ་ཀྱི་
བརྒྱུད་པ་ནི། སྟོན་པ་ཐུབ་པའི་དབང་པོ། བྱམས་པ། ཐོགས་མེད། དབྱིག་གཉེན། བློ་བསྟན། ཤནྟི་པ། སའི་ཙ་ལན། དྷ་ན་ཤཱི་ལ། ཛི་ན་མི་
ཏྲཱ། ཤི་ལེནྟྲ་བོ་དྷི། ལུགས་གཞན་དུ་འདི་མེད་པའང་འོང་། ཀ་ཅོག་ཞང་གསུམ། ལྷ་ལུང་དཔལ་གྱི་རྡོ་རྗེ། འགར་མི་ཡོན་ཏན་གཡུང་དྲུང་། ར་སྟོན་བློ་བཟང་། ར་སྟོན་ཁྲི་བཟང་འབར། བྲང་ཏི་དར་མ་སྙིང་པོ། འཆིམས་བརྩོན་སེང་། རྒྱང་རོ་དར་མ་མགོན། འཆིམས་བརྩོན་རྒྱན། ཤོངས་བློ་བརྟན། ལོ་ཙཱ་བ་མཆོག་ལྡན། སང་ལོ་ཆེན་པོ། ལོ་ཆེན་བྱང་རྩེ། ལོ་ཙཱ་བ་གྲགས་རྒྱལ། དེ་ལ་ཀུན་མཁྱེན་རོང་པོ་དང་། པཎ་ཆེན་ཕྱོགས་ལས་རྣམ་རྒྱལ་གཉིས་ཀས་གསན། དེ་གཉིས་ཀ་ལ་བཟད་པ་བློ་རྒྱན་པས་གསན། དེ་ལ་མཁས་གྲུབ་དོན་ཡོད་དཔལ་གྱིས་གསན། དེ་ལ་རྗེ་རིན་པོ་ཆེ་གསེར་མདོག་ཅན་པས་གསན། བརྒྱུད་ཡིག་འགའ་ཞིག་ལས། ཛི་ན་མི་ཏྲ་ཡན་ཆད་མཐུན། དེ་ནས་མི་མཐུན་པ་སྣ་ཚོགས་བྱུང་། དེ་ཡང་ལྷ་ལུང་དཔལ་གྱི་རྡོ་རྗེ་ནས། སྦས་རྒྱལ་བ་ཡེ་ཤེས། གྲུ་མཆོག་གི་ཡེ་ཤེས། སོ་བཙུན་གཞོན་ནུ་དབང་ཕྱུག ། དེ་ནས་འགར་མི། ཡང་འགའ་ཞིག་ལས། ལྷ་ལུང་དཔལ་གྱི་རྡོ་རྗེ། སྦས་རྒྱལ་བ་ཡེ་ཤེས། ཅོག་གྲུ་རྒྱལ་བ་ཡེ་ཤེས། དེ་ནས་སོ། དེ་ནས་འགར་མིའོ། །འགར་མི་ནས། འགའ་ཞིག་དུ། རྒྱ་ཚུལ་ཡེ། རྭ་སྟོན་ཁྲི་བཟང་། མི་སྟོན་ཆོས་གྲགས། དེ་ནས་བྲང་ཏི་ཞེས་དང་། ཡང་འགའ་ཞིག་ཏུ། འགར་མི། དེ་ནས་ཁུ་སྟོན། རྭ་ཁྲི་བཟང་། རྒྱ་ཚུལ་ལོ། དེ་ནས་བྲང་ཏི། བྲང་ཏི་ནས་འཆིམས། བརྩོན་སེང་ལ་བརྒྱུད་པ་དང་། ཀོ་ཡེ་འབྱུང་ལས་བརྒྱུད་པ། རོག་ཆོས་ཀྱི་བརྩོན་འགྲུས་ལས་བརྒྱུད་པ་ལ་དགོས་པ། བརྒྱུད་པའི་རྣམ་གྲངས་མཐའ་ཡས་པར་གྱེས་སོ། །རྗེ་གསེར་མདོག་ཅན་པའི་དྲུང་དུ། བདག་གིས་དང་པོར་མངོན་པ་ཀུན་ལས་བཏུས་ཀྱི་བཤད་པ་ཚར་གཅིག ། དེའི་རྗེས་སུ་རྗེས་མཛད་པའི་དཀའ་འགྲེལ་གྱི་སྟེང་ནས་ཚར་གཅིག་ཐོས། ཡང་མདོ་སྡེ་རྒྱན། རྒྱུད་བླ། དབུས་མཐའ་སོགས་ཀྱི་བཤད་ལུང་། སུམ་ཅུ་པ། ཉི་ཤུ་པ། ཕུང་པོ་ལྔའི་རབ་བྱེད་སོགས་ལ་རྗེས་མཛད་པའི་ཊི་ཀའི་སྟེང་ནས་བཤད་ལུང་རྣམས་ཐོས། མཁས་གྲུབ་དོན་ཡོད་དཔལ་གྱི་དྲུང་དུ། བྱམས་ཆོས་ལྔའི་ལུང་ཐོས། ཡང་གཞན་སྟོང་སྨྲ་བའི་རྣལ་འབྱོར་སྤྱོད་པའི་དབུ་མ་པའི་ལྟ་གྲུབ་ཀྱི་སྙིང་པོ་སྟོན་པ་ལ་ཆེས་མཆོག་ཏུ་གྱུར་པའི་ཚད་མའི་སྐོར་ལ། རྗེ་གསེར་མདོག་ཅན་པའི་དྲུང་དུ། རྔོག་ལོ་ནས་བརྒྱུད་པའི་ཚད་མ་རྣམ་ངེས་ཀྱི་ལུང་ཐོས། དེ་རྣམས་ཀྱི་བརྒྱུད་ཡིག་ཟུར་ན་གསལ། རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་བརྒྱུད་པ་ནི། རྗེ་གསེར་མདོག་ཅན་པས་མཛད་པའི་བརྒྱུད་པའི་གསོལ་འདེབས་
བཞིན་ནོ། །
བྱང་སེམས་སྡོམ་པ་མདོ་སྡེ་བཞིན་ཉམས་སུ་ལེན་པའི་ནང་གི་ཉམས་ལེན་གྱི་སྐབས་ཏེ་གཉིས་པའོ།། །།
༈ ན་མོ་གུ་རུ་ཝེ། གསང་གསུམ་འདུས་པའི་དཔལ་ལྡན་རྡོ་རྗེ་འཆང་། །གསང་ཆེན་བཀའ་ཡི་མཛོད་~258~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འཛིན་གསང་བའི་བདག །དབང་དུས་མཆོག་གཉིས་ཨིནྡྲ་བོ་དྷིའི་ཞབས། ། འདིས་དབང་དུས་སུ་གྲུབ་པ་བརྙེས་ཤིང་།
དུས་འཁོར་གྱི་རྒྱུད་ཕྱི་མ་ལས་ཀྱང་། རྒྱལ་པོ་ཨིནྡྲ་བོ་དྷི་དང་ཞེས་ལུང་བསྟན། ཕྱག་འཚལ་གསོལ་འདེབས་སྙིང་ནས་སྐྱབས་
སུ་མཆི། །འཇའ་ལུས་སྐུར་བཞེངས་ཀླུ་ཡི་རྣལ་འབྱོར་མ། ། འདིས་འདུས་པ་ལ་བརྟེན་ནས་ཟུང་འཇུག་གི་སྐུ་བརྙེས།  རྒྱལ་
རིགས་གྲུབ་བརྙེས་བི་སུ་ཀལྤའི་ཞབས།  འདིས་ཧེ་རུ་ཀ་རང་བྱུང་གི་ལྷ་ཁང་དུ་དབང་བརྒྱུད་མན་ངག་ཐོབ་སྟེ་གྲུབ་པ་བརྙེས།
འཛམ་གླིང་གྲུབ་ཐོབ་སྤྱི་མེས་ས་ར་ཧ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། །ཀླུ་སྒྲུབ་ཤིང་རྟ་
ཆེན་པོ་འགྲོ་བའི་མགོན། །མཐར་ཕྱིན་མུན་པ་ཀུན་སེལ་འཕགས་པ་ལྷ། བླ་མ་མཆོག་མཉེས་ཤཱཀྱ་བཤེས་གཉེན་ཞབས། །ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། །འཆི་མེད་རིག་འཛིན་ཀླུ་ཡི་བྱང་ཆུབ་ཞབས། །
འདི་ད་ལྟ་ཡང་དཔལ་གྱི་རི་ལ་བཞུགས།  འཇིགས་བྲལ་ཕྱོགས་ལས་རྣམ་རྒྱལ་ཟླ་བ་གྲགས། །རིམ་པ་ལྔ་
བསྒོམ་སློབ་པའི་རྡོ་རྗེ་ལ། ། འདི་ལ་འཕྱ་བའི་སློབ་མ་མཆོག་བཞིས་གདམས།  ཕྱག་འཚལ་གསོལ་འདེབས་སྙིང་ནས་
སྐྱབས་སུ་འཆི། །བརྟུལ་ཞུགས་གྲུབ་པའི་གྲུབ་ཆེན་ནག་པོ་པ། ། འདི་བདེ་མཆོག་བརྒྱུད་པའི་ནག་པོ་པ་དང་གཅིག
།འདིས་དྲི་མེད་བློ་གྲོས་དང་པ་འདྲེས་པ་གཉིས་ལ་གདམས། མཚུངས་མེད་རྒྱལ་བའི་སྲས་པོ་ས་འདྲེས་པ། ། འདིས་མངོན་ཤེས་
ཅན། བཙུན་མོ་ཅན། ཤཱནྟི་པ། དཔལ་སྦས། མར་མེ་མཛད་ལྔ་ལ་གདམས།  མཁས་མཆོག་བསླབ་གསུམ་ནོར་ལྡན་བརྩོན་
འགྲུས་བཟང་། །ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། །སྔགས་འཆང་སྐད་གཉིས་སྨྲ་བའི་སྒྲ་བསྒྱུར་མགོས། །
འདིས་རྒྱ་གར་ལ་ལན་བཅུ་གཉིས་བྱོན་པཎྜི་ཏའི་བླ་མ་བདུན་ཅུ་ཐམ་པ། མཁའ་འགྲོའི་བླ་མ་གཉིས་ཏེ་བདུན་རྩ་
གཉིས་ལ་ཆོས་གསན། དེའང་རྒྱ་གར་དང་། བལ་པོ་དང། ཁ་ཕྱེའི་མཁས་ཟེར་ཚད་ལ་གཏུགས་ནས། སྤྱིར་ཐམས་ཅད་ལ་སྦྱངས་ཁྱད་
པར་འདུས་པ་ལ་མཁས་པར་སྦྱངས། །འདུས་པའི་བླ་མ་རྣམས་ཀྱི་ནང་ནས་ཀྱང་། མངོན་ཤེས་ཅན། བཙུན་མོ་ཅན། རྡོ་རྗེ་གདན་གྱི་ནག་པོ་པ་གསུམ་གྱི་ལུགས་སུ་གཞུང་འཆད། གདམས་པ་ཡང་དེ་གསུམ་ལས་གཙོ་བོར་བྱུང་གསུང་། འདི་ལ་སློབ་མ་རྒྱུད་ཀྱི་ཀ་བ་ཚུགས་པ་བཞི། མན་ངག་གི་གདུང་མ་ཐེག་པ་བརྒྱད། ལས་ཚོགས་ཚོགས་ཀྱི་ཕྲིན་ལས་ལ་མཁས་པ་ཕྱམ་དང་གྲལ་མ་གཞིབས་པ་ལྟར་བྱུང་བ་ལས།
ཀ་ཆེན་བཞིའི་ནང་གི་ཆེས་མཆོག་ཏུ་གྱུར་པ་ནི།
 རིག་འཛིན་སྡེ་སྣོད་ཀུན་མཁྱེན་མ་དར་བ། །འཕགས་སྐོར་
འདུས་པའི་སྲོལ་འཛིན་རྗེ་བཙུན་རྡོག །ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། ། འདིས་མདོ་ཁམས་
ནས་འོངས། སྒྲོ་སྨོན་ཅན་དུ་བབས། མགོན་གྱིས་རྒྱ་གར་སྔགས་མ་འཁོར་བ་དང་མཇལ། འདུས་པའི་དབང་དང་རྒྱུད་མན་ངག་ཞུས། མཛད་དགའ་ལྡན་དང་། དོལ་དུ་མེ་ཏོག ། མཛེས་ལྡན་གཉིས་བཏབ། ཕྱིས་མར་སྟོན་ལ་འདུས་པ་གསན། མགོས་ཀྱི་ཕྱི་འགྱུར་གྱི་སྔགས་
ཆོས་ལ་མཁས་པར་སྦྱངས། དགོན་པ་རི་སྡིང་ཡང་བཟུང་ངོ་། །
དེ་སྲས་མཚུངས་མེད་ཉི་མ་སེང་གེ་དང་། ། འདི་ཐུབ་པ་དང་འདྲ་
བར་གྱུར་པས། རྟོག་མུ་ནེར་གྲགས། དགོན་པ་བྲག་ལྟག་བཏབ། ཛམྦྷ་ལའི་ཞལ་གཟིགས། བསོད་ནམས་ཆེན་པོ་སྐྱེས། ཆེ་བཙུན་དཔག་~259~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཏུ་མེད་པ་འདུས། ཁྱད་པར་དུ་དབུས་གཙང་གི་ཇོ་སྲས་མི་བཞིར་གྲགས་པ། འབྲིང་མཚམས་ཀྱི་ཞང་། སྨན་ལུང་གི་དཔྱལ། མཁའ་རག་གི་
མཉོས། ཡར་ལུངས་ཀྱི་ཁུ་རྣམས་ཀྱི་བླ་མར་གྱུར་ཞིང་། བརྒྱུད་འཛིན་མཆོག་ཏུ་གྱུར་པ་ནི།  རྨད་བྱུང་སྤྱོད་པས་རྒྱུད་ཕྱུག་ཉི་མ་
འབུམ། །ཕར་མགོས་ལུགས་གཉིས་བཀའ་བབས་འཕགས་པ་སྐྱབས། ། འདིས་མཁན་པོ་ཚུལ་ཁྲིམས་སྐྱབས་པ་ལ་
འདུས་པ་མར་ལུགས་གསན།  ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། །སྣང་སྲིད་སྒྱུ་མར་ཐུགས་ཆུད་
གཞོན་ནུ་འོད། ། འདིའི་བརྩམས་ཆོས་ལ་འབུམ་ཙམ་ཡོད་པར་གྲགས།  མ་བྱོན་སངས་རྒྱས་གསུམ་པ་ཆོས་སྐུ་འདོད། ། འདི་
ཁ་ཆེ་པཎ་ཆེན་གྱི་སྐྱེ་བར་གྲགས་ཤིང་། དགུང་ལོ་ལྔ་པའི་དུས་ཡབ་མེས་ཀྱི་ཆོས་རྣམས་མཁྱེན་པར་གྲགས།  བཀའ་ལུང་མན་ངག་
མཛོད་འཛིན་འཕགས་པ་འོད། །ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། ། འདིས་དགུང་ལོ་བཅོ་ལྔ་ལ།
ཀུན་མཁྱེན་ཆོས་སྐུའི་དྲུང་དུ་རབ་ཏུ་བྱུང་། ཉེར་ལྔ་ལ་སྐྱོ་སྟོན་སྨོན་ལམ་ཚུལ་ཁྲིམས་ཀྱི་དྲུང་དུ་བསྙེན་པར་རྫོགས་ཏེ། ཀུན་མཁྱེན་ཆོས་སྐུ།
བླ་མ་རྫོང་པ། འཛོ་ཕོ་ལྷས་པའི་བླ་མ་སངས་རྒྱས་སྒོམ་པ། ལྕེ་བློ་ལྡན་སེང་གེ། ཇོ་ནང་ཀུན་སྤངས། རོང་པ་ཤེར་སེང་། བླ་མ་གྲགས་ཆེན་པ། སྦུར་ཆོས་འཕགས། བྱང་སེམས་རྒྱལ་བ་ཡེ་ཤེས་སོགས། དགེ་བའི་བཤེས་གཉེན་བཟང་མང་བསྟེན་ནས་ཐོས་པ་རྒྱ་མཚོའི་ཕ་རོལ་ཏུ་སོན་ཞིང་། བཀའ་ལུང་མན་ངག་གི་མཛོད་ལྟ་བུར་གྱུར་ཏོ། །
སྟོད་ཕྱོགས་སུ་བཞུགས་པའི་སྐབས་ཤིག་ན། སྟོད་ཕྱོགས་ཀྱི་དགེ་བའི་བཤེས་གཉེན་དབང་། ཁྲིད། ལུང་ཞུ་ཟེར་བ་མང་པོ་བྱུང་སྟེ།
ཉིན་རངས་ལུང་དང་བཤད་པ་བྱས། མཚན་རངས་ཆོ་ག་བྱས་སུ་ཟིན་ཀྱང་། འཇིག་རྟེན་བློས་བཏང་ནས་བསྒྲུབ་པ་མཐར་འདོན་པ་ཆེར་མ་བྱུང་པོ་ཏི་རྐང་བཙུགས་ནས་སློབ་གཉེར་རྡོ་ཏུས་ཐུགས་པ་བྱེད་པའང་མང་པོ་མ་བྱུང་བས་ཐུགས་འབྱུང་སྟེ། ཆོས་ཀྱི་རྣམ་གྲངས་བསོག་པའི་
ལུང་ཐོབ་ཚོད་མ་ཚྭ་ལྟ་བ་ལྟ་བུ་འདི་ལ་དགོས་པ་མི་འདུག་སྙམ་དུ་དགོངས། ཉང་སྟོད་དཀྱིལ་མཁར་ལྡེ་ཁུད་ཀྱི་ཕུ་རུ། སྤེ་ཆུ་གཅིག་གཅིག་པོ་ཞིག་ཏུ་སྐུ་མཚམས་དམ་པོ་བཅད་ནས་བཞུགས་སོ། །དེའི་སློབ་མ་འགྲན་ཟླ་དང་བྲལ་བའི་སྐྱེས་ཆེན་དམ་པ་ནི། ཡོངས་རྫོགས་བསྟན་པའི་མངའ་བདག་རིན་ཆེན་གྲུབ། །ཀུན་མཁྱེན་བུ། ལྕགས་ཕོ་སྟག་ལ་ཤབ་ཕྱོགས་སུ་སྐུ་འཁྲུངས། གཞོན་ནུ་ལ་རབ་ཏུ་བྱུང་། མཁན་ཆེན་གྲགས་གཞོན་པའི་དྲུང་དུ་བསྙེན་པར་རྫོགས། མཁན་པོ་དང་ལས་སློབ་མཁན་ཆེན་བསོད་ནམས་གྲགས་པའི་དྲུང་དུ་འདུལ་བའི་སྐོར་རྒྱ་ཆེར་གསན། གྲུབ་པ་སེང་གེ །ཚད་མའི་སྐྱེས་བུ་སོགས་ལ། ཕར་ཕྱིན། མངོན་ཚད་སོགས་གསན། ཐར་ལོའི་དྲུང་དུ། སྒྲ་དང་། ལམ་ཟབ་མྱོང་ཁྲིད་དུ་གསན། བླ་མ་རྡོ་རྗེ་རྒྱལ་མཚན་པའི་དྲུང་དུ། དུས་ཀྱི་འཁོར་ལོ་སོགས་གསན། ཀུན་མཁྱེན་འཕགས་པའི་དྲུང་དུ། འཕགས་ཡོག་སོགས། སྔགས་ཆོས་མཐའ་ཡས་པ་གསན། གཞན་ཡང་རྗེ་བླ་མ། གུ་རུ་དཔལ་བཟང་། ཡང་རྩེ་བ་སོགས་བསྟེན་ནས་གསན་པ་མཐར་ཕྱིན་པར་མཛད་དེ་བོད་ཡུལ་གྱི་བསྟན་པའི་བདག་པོར་གྱུར། ཀུན་མཁྱེན་ཆོས་སྐུའི་སྐྱེ་བར་ཡང་གྲགས། དགུང་ལོ་སོ་གཅིག་ལ། ཞ་ལུའི་ཁྲི་ཐོག་ཏུ་ཕེབས་དྲུག་ཅུ་རྩ་བདུན་ལ་གདན་ས་གཏད། ཀུན་སྤངས་ཀྱི་ཚུལ་གྱིས་ལོ་དགུའི་རིང་ལ་བཤད་སྒྲུབ་མཛད། དོན་ལྔ་པ་ལ་དགའ་ལྡན་དུ་གཤེགས། དེ་ཡང་། ཀུན་མཁྱེན་འཕགས་པ་སྤྱན་འདྲེན་བཏང་བའི་ཕོ་ཉས་སླེབས་ཡོང་བའི་ནུབ་མོ་རྨི་ལམ་དུ། མཐོང་~260~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཁུངས་ལྟ་བུ་ཞིག་གི་ཕ་རོལ་ན། རྡོར་དྲིལ་ཞིག་དང་བུམ་པ་ཞིག་འདུག་པ། ལེན་འདོད་ནས། མི་ཞིག་ལ་དེ་པ་ཚུར་ཐོང་བྱས་པས། ཁོང་
མྱུར་དུ་གཏོད་དུ་མ་འདོད་པར། ང་རང་རྒྱངས་ཀྱིས་འཕྱོངས་ལ་བླང་དགོས་སྙམ་པ་དང་། གཉིད་སད་དོ། །ཀུན་མཁྱེན་འཕགས་པ་ཡོང་གསུང་བའི་ལོན་ནང་པར་ཡོང་བའི་དོ་ནུབ་རྨི་ལམ་ན། སྔར་རྨི་ལམ་ལ་བྱུང་བའི་བུམ་པ་དེ་ལ། ཁ་རྒྱན་མགུལ་བཅིངས་དང་བཅས་པ། ནང་ཆུ་ཡིས་ཅུང་ཟད་མ་ཁེངས་པ་ཞིག་བུད་མེད་ཅིག་གིས་ཁྱེར་བྱུང་ནས། འདི་རྩ་བ་ཁྱོད་རང་གི་ཡིན་ཏེ། ན་ནིང་ནས་གཉིས་རམ་ན་ཕར་ལ་འཁྱམས་པ་ཡིན། ད་ཁྱོད་རང་ལ་གཏོད་པ་ཡིན་ནོ་ཟེར་ནས་གཏོད་པ་གསལ་པོ་ཞིག་རྨིས། གཞན་བཙུན་པ་ག་འདྲ་རྣལ་འབྱོར་པ་ག་འདྲ་ཞིག་གིས་རྡོ་དྲིལ་དེ་གཏད་པ་སྙམ་བྱེད་པ་རྨིས། དེ་ནས་ཀུན་མཁྱེན་འཕགས་པ་ལ། རིམ་ལྔ་དམར་ཁྲིད་དུ་ཞུས་པས། སངས་རྒྱས་བྱང་སེམས་དཔག་ཏུ་མེད་པ་ཞལ་གཟིགས། གཞན་ཡང་རྟོག་ལུགས། མར་ལུགས། ཇོ་བོ་ལུགས། ཕྱག་ལུགས་རྣམས་ཀྱི་འདུས་པའི་
བཤད་བཀའ། ལུང་བཀའ། མན་ངག་གི་བཀའ་ཐམས་ཅད་ཚར་བར་གསན་ཞིང་། བཤད་བསྒྲུབ་ཀྱིས་གཏན་ལ་ཕབ་བོ། །
དེ་སྲས་
སྔགས་འཆང་གཙོ་བོ་བྱུང་ལྷས་པ། ། འདི་བྱ་སྤྱོད་ལ་མཁས་པར་གྲགས་ཤིང་། ཙོང་པ་དང་། འཇམ་དབྱངས་དགུ་ཤྲཱིའི་བླ་མའང་
ཡིན། རྗེ་བཙུན་དམ་པ་ཡེ་ཤེས་རྒྱལ་མཚན་ཞབས། ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། །
སྡོམ་བརྩོན་རྡོ་རྗེ་འཛིན་མཆོག་ངོར་ཆེན་པ། འདི་ཆུ་ཕོ་ཁྱི་ལ་ས་སྐྱར་འཁྲུངས། ཆོས་རྗེ་ཡེ་ཤེས་རྒྱལ་མཚན་པའི་དྲུང་དུ་རབ་བྱུང་
བསྙེན་རྫོགས་མཛད། བླ་མ་དེ་ཉིད་དང་། དཔལ་ལྡན་ཚུལ་ཁྲིམས་པ། བླ་ཆེན་ཀུན་རྒྱལ། བུདྡྷ་ཤྲཱི། ས་བཟང་འཕགས་པ། བཀྲ་ཤིས་རིན་
ཆེན། ལོ་ཆེན་སྐྱབས་མཆོག་སོགས་བསྙེན་ནས་གསན་པ་མཐར་ཕྱིན་པར་མཛད། རྒྱུད་སྡེའི་དོན་ཕྱིན་ཅི་མ་ལོག་པར་ལོངས་ཤིང་། ལག་ལེན་འཁྲུལ་པ་མེད་པ། དཔལ་ལྡན་ས་སྐྱ་པའི་བསྟན་པ་ལ་བཀའ་དྲིན་ཤིན་ཏུ་ཆེ་ཞིང་། དེའི་ཕྲིན་ལས་ལ་སྐྱེས་པ་ཞིག་གོ ། །ཞེ་བརྒྱད་པ་ས་མོ་བྱ་ལ་ཨེ་ཝཾ་ཆོས་ལྡན་བཏབ། དེ་ནས་བདུན་ཅུ་རྩ་ལྔའི་བར་ལ་བཤད་བསྒྲུབ་སྤེལ་མར་མཛད་ཅིང་། དོན་ལྔ་པ་ལ་དག་པའི་ཞིང་དུ་
གཤེགས། དབང་བསྐུར་རྒྱུད་བཤད་མན་ངག་བསྟན་པའི། རིགས་ཆེ་གསེར་མདོག་ཆེན་པོ།
བཀའ་དྲིན་གསུམ་ལྡན་རྩ་བའི་བླ་མ་
སོགས། ། རྗེ་འདི་ཉིད་ས་ཕོ་སྤྲེའུ་ལོ་ལ་སྐྱིད་ཤོད་དུ་འཁྲུངས། དགུང་ལོ་བཅུ་པ་ལ་ཀུན་མཁྱེན་རོང་པོའི་དྲུང་དུ། རབ་བྱུང་།དགེ་ཚུལ་དང་།
ཉེར་ལྔ་པ་ལ། རྗེ་རྡོ་རྗེ་འཆང་གི་དྲུང་དུ་བསྙེན་རྫོགས་མཛད། བླ་མ་དེ་གཉིས་སོགས་བཤེས་གཉེན་དམ་པ་བཅུ་ཕྲག་བཞི་ལ། མདོ་རྒྱུད་
མན་ངག་རིག་གནས་ཕལ་ཆེར་གསན་པ་མཐར་ཕྱིན་པར་མཛད། ཞེ་དགུ་མེ་ཕོ་སྤྲེའུ་ལོ་ལ། གསེར་མདོག་ཅན་བཏབ། དགུང་ལོ་བཅོ་བརྒྱད་ནས་བཟུང་སྟེ། ད་ལྟ་ཤིང་ཕོ་བྱི་ལོ་བདུན་ཅུ་དོན་བདུན་གྱི་བར། ལོ་དྲུག་བཅུའི་རིང་ལ། གཞུང་ཆེན་རྣམས་ལ་མཁས་པའི་བྱ་བ་རྣམ་པ་གསུམ་གྱིས་དུས་འདའ་བར་མཛད་ཅིང་། ད་ལྟར་ཡང་ཞབས་བརྟན་ཅིང་། བསྟན་པའི་བྱ་བ་འབའ་ཞིག་གིས་དུས་འདའ་བར་བཞུགས་
སོ༑ ༑
གསང་བ་འདུས་པའི་རྩ་བརྒྱུད་བླ་མ་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། ། རྒྱུད་རིམ་
འདི་ནི། མགོས་ལུགས་ཀྱི་དབང་བཤད་མན་ངག་གསུམ་ཀའི་བརྒྱུད་པའི་དབང་དུ་བྱས་པ་ཡིན། ཡང་འགོས་ལུགས་ཀྱི་དབང་གི་བརྒྱུད་པ་
རྗེ་བཙུན་གོང་མ་ནས་བརྒྱུད་པ་ནི། མགོས་ཡན་སྔར་དང་འདྲ་བ་ལ། མགོས་ནས། དབུས་པ་སྦྱེར་སེར། ཁའུ་པ་སྐུ་མཆེད། རྗེ་ས་ཆེན། ~261~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཁའུའི་རྡོ་རྗེ་རྣམ་འཇོམས། རྗེ་བཙུན་རིན་པོ་ཆེ་ནས་བཟུང་། རྗེ་གསེར་མདོག་ཅན་པའི་བར་གསུང་ངག་དང་འདྲ། ཡང་གསང་འདུས་
གསར་མར་གྲགས་པ་ཆོས་རྗེ་ས་པཎ་ནས་བརྒྱུད་པའི་དབང་གི་བརྒྱུད་པ་ནི། སངས་རྒྱས། འཕགས་པ་ཀླུ་སྒྲུབ། ཨཱརྱ་དཻ་ཝ། ཤཱཀྱ་བཤེས་གཉེན། ཟླ་གྲགས། རོལ་པའི་རྡོ་རྗེ། སྐལ་ལྡན་གྲགས་པ། འོད་ཟེར་འབྱུང་གནས་གྲགས་པ། འོད་མཛད་ལྷ། ཆོས་འབྱུང་ཞི་བ། རྣམ་པར་བཟོད་པའི་ལྷ། ཁ་ཆེ་པཎ་ཆེན། ཆོས་རྗེ་ས་པཎ་མན་སྔར་དང་འདྲ། ཡང་ན་རྡོ་རྗེ་འཆང་། ཕྱག་ན་རྡོ་རྗེ། ཀླུ་སྒྲུབ། ཨཱརྱ་དཻ་ཝ། མ་ཏངྐི། ར་ཧུ་ལ་ཤྲཱི། བྲྀཀྵ་ཏ་དཻ་ཝ། ཁ་ཆེ་པཎ་ཆེན། ཆོས་རྗེ་ས་པཎ་མན་སྔར་དང་འདྲ། རིམ་ལྔའི་ཁྲིད་ཀྱི་བརྒྱུད་པ་ལུགས་གཅིག་ནི། ཀུན་མཁྱེན་བུ། བླ་མ་དཔལ་ལྡན། བུདྡྷ་ཤྲཱི། རྗེ་ངོར་པ་སོགས་སོ། །ཡང་ལུགས་གཅིག་ནི། ཀུན་མཁྱེན་བུ། རྗེ་བླ་མ། དེ་ནས་སྔར་བཞིན། ཡང་བརྒྱུད་པ་ལུགས་གཅིག་ནི། ཀུན་མཁྱེན་བུ། ལོ་ཆེན་བྱང་རྩེ། བུདྡྷ་ཤྲཱི། དེ་ལ་རྗེ་ངོར་པས་ཁྲིད་ཟིན་བྲིས་མ་གསན། རྗེ་གསེར་མདོག་ཅན་པའི་དྲུང་དུ། བདག་གིས་འདུས་པ་མགོས་ལུགས་ཀྱི་དབང་། རྩ་རྒྱུད་ཀྱི་བཤད་པ། རིམ་ལྔའི་ཁྲིད་མྱོང་ཁྲིད་དུ་ཞུས། གཞན་ཡང་མགོས་ཀྱི་སྟོང་ཐུན་ཆེན་མོ། མདོར་བྱས། མདོ་བསྲེ། དཀྱིལ་ཆོག་ཉི་ཤུ་པའི་རྒྱ་གཞུང་། སྤྱོད་བསྡུས་སྒྲོན་མ། རིམ་ལྔའི་རྒྱ་གཞུང་། ཤོག་རིལ་གསུམ་མ་སོགས་དང་། གཞན་ཡང་གསང་བའི་སྒོ་འབྱེད་སོགས་འདུས་པའི་སྐོར་རྣམས་ཐོབ། རྒྱ་མ་ཀུན་སྤངས་པའི་དྲུང་དུ། རྗེ་ངོར་པས་མཛད་པའི་གསང་འདུས་མི་སྐྱོད་པའི་ཡིག་སྣ་དགུར་ཡོངས་སུ་གྲགས་པ། ཡང་རྗེ་ངོར་པས་མཛད་པའི་རིམ་ལྔའི་ཁྲིད་ཡིག་དང་། བརྒྱུད་པའི་གསོལ་འདེབས་ཀྱི་ལུང་ཐོབ། རིམ་ལྔ་མར་ལུགས་ཀྱི་ཁྲིད་ཀྱི་བརྒྱུད་པ་ནི། རྡོ་རྗེ་འཆང་། བྱང་སེམས་བློ་གྲོས་རིན་ཆེན། ཀླུ་སྒྲུབ། ཏེ་ལོ་པ། ནཱ་རོ་པ། མར་པ། མཚུར་སྟོན། འཁོན་གད་པ་ཀིརྟི། བྱ་ཁང་པ་བསོད་ནམས་རིན་ཆེན། ཐུར་ལྷ་བ་ཚུལ་ཁྲིམས་སྐྱབས། བང་སྤེ་བ་འཕགས་པ་སྐྱབས། གསེར་སྡིང་པ་གཞོན་ནུ་འོད། ཀུན་མཁྱེན་ཆོས་སྐུ་འོད་ཟེར། ཀུན་མཁྱེན་འཕགས་པ་འོད། ཀུན་མཁྱེན་བུ་སྟོན། ཐུགས་སྲས་ལོ་ཙཱ་བ། ཆོས་རྗེ་གྲགས་རྒྱལ། བླ་མ་རིན་ཚུལ། འཁྲུལ་ཞིག་ཚུལ་ཁྲིམས་རྒྱལ་མཚན། སྐུ་ཞང་རིན་པོ་ཆེ་མཁྱེན་རབ་པ། འདིས་རྗེ་ངོར་པ་ཆེན་པོའི་དྲུང་དུའང་གསན། མཁན་ཆེན་རིག་འཛིན་རྒྱལ་པོ། ཡང་མར་ལུགས་ཀྱི་བརྒྱུད་པ་ལུགས་གཅིག་ནི། བུ་སྟོན་ཡན་འདྲ་བ་ལ། དེ་ནས་བླ་མ་དཔལ་ལྡན་པ། བླ་མ་བུདྡྷ་ཤྲཱི། རྗེ་ངོར་པ། སྐུ་ཞང་ཆོས་རྗེ། མཁན་ཆེན་རིག་འཛིན་རྒྱལ་པོ། དེའི་དྲུང་དུ། བདག་གིས་བུ་རིན་པོ་ཆེས་མཛད་པའི་རིམ་ལྔའི་དམར་ཁྲིད། མན་ངག་ནག་ཁྲིད་ཡོངས་སུ་རྫོགས་པ། ཡུ་མོ་ལུགས་ཀྱི་ངོ་སྤྲོད། ཁྲིད་ཟིན་
བྲིས་ལ། བརྒྱུད་པའི་རྣམ་ཐར་སོགས་ཀྱི་ལུང་ཐོབ།

བདེ་གཤེགས་རིགས་ལྔ་ཡུམ་བཞི་སེམས་མ་བཞི། །སེམས་དཔའ་བརྒྱད་དང་ཁྲོ་བོ་བཅུ་ལ་སོགས། །
སུམ་ཅུ་རྩ་གཉིས་དཀྱིལ་འཁོར་ལྷ་ཚོགས་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །ཕ་རྒྱུད་
འདུས་པའི་བསྲུང་མར་བཀའ་བསྒོས་ཤིང་། །ཁས་བླངས་དམ་བཅས་དཔལ་མགོན་ཞལ་བཞི་པ། །ལས་བྱེད་ཕོ་ཉ་སྲིང་མོ་བཞི་ལ་སོགས། །བསྟན་པ་བསྲུང་བའི་དམ་ཅན་རྒྱ་མཚོའི་ཚོགས། །བདག་ཅག་དཔལ་ལྡན་འདུས་པའི་རྣལ་འབྱོར་པ། །འཁོར་བཅས་ཀུན་ལ་བུ་བཞིན་སྐྱོང་བ་དང་། །ཐུབ་བསྟན་སྤྱི་དང་གསང་བ་འདུས་~262~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པ་ཡི། །བཤད་བསྒྲུབ་བསྟན་པ་རྒྱས་པར་མཛད་དུ་གསོལ། །རྣམ་དག་དབང་གིས་སྨིན་ཞིང་དམ་ཚིག་ལྡན། །
རྣལ་འབྱོར་རྣམ་དྲུག་ཟབ་ལམ་རིམ་པ་ལྔ། །ཐུན་བཞིའི་རྣལ་འབྱོར་མེ་ཏོག་ཆུན་པོ་དེ། །མི་སྐྱོད་རྡོ་རྗེའི་བླ་མ་ལྷར་བཅས་འབུལ། །སྣོད་བཅུད་དག་པར་མ་རྟོགས་ཐ་མལ་ཞེན། །ལྷར་སྣང་སྟོང་པར་མ་ཤེས་གྱར་ནོམ་པའི། ། མཚན་འཛིན་ཆོས་སུ་ཞེན་པའི་ཉེས་སོགས་གང་། །འགྱོད་པས་མཐོལ་ཞིང་སྡོམ་པའི་སེམས་ཀྱིས་བཤགས། །
གང་ཤར་ལྷ་སྐུར་ཤར་བའི་བསྐྱེད་རིམ་དང་། །ལྷར་སྣང་སྟོང་པའི་ཡེ་ཤེས་རྫོགས་རིམ་མཆོག །བསྐྱེད་
རྫོགས་ཟུང་འཇུག་འདུས་པའི་རྣལ་འབྱོར་པ། །རྡོ་རྗེ་འཛིན་པ་ཀུན་ལ་རྗེས་ཡི་རང་། །འདུས་པའི་ཁང་བཟང་མཐའ་དྲུག་ཚུལ་བཞི་ཡི། །རྒྱ་ཡིས་དམ་བཅིངས་མ་སྦས་ལེགས་ཕྱེ་ནས། །ཟབ་ཅིང་རྒྱ་ཆེ་དབང་བཤད་མན་ངག་གི༑ ༑གསང་བ་འདུས་པའི་ཆོས་ཀྱི་བདུད་རྩི་སྩོལ། །མི་སྐྱོད་རྡོ་རྗེའི་རྩ་རྒྱུད་བླ་མ་དང་། །སུམ་ཅུ་རྩ་གཉིས་དཀྱིལ་འཁོར་ལྷ་ཚོགས་རྣམས། །གདུལ་བྱ་དག་པའི་སེམས་ཀྱི་ཆུ་གཏེར་དུ། །སྒྲིབ་མེད་རྟག་འཆར་གུས་པས་གསོལ་བ་འདེབས། །གསང་བ་འདུས་པ་རྨད་བྱུང་གྲུབ་པའི་ལམ། །འཕགས་མཆོག་ཀླུ་སྒྲུབ་ཞབས་ཀྱི་བཞེད་ཇི་བཞིན། །འཁྲུལ་མེད་ཉམས་ལེན་བགྱིས་པའི་དགེ་སོགས་གང་། །མི་སྐྱོད་རྡོ་རྗེའི་བྱང་ཆུབ་ཕྱིར་བསྔོའོ། ། བདག་ཀྱང་དེང་ནས་བྱང་ཆུབ་མ་ཐོབ་བར། །ལེགས་གསུངས་འདུལ་བའི་བསྟན་ལ་ལེགས་ཞུགས་ནས། ། བཤེས་གཉེན་དམ་པ་རིང་ནས་ཚོལ་བ་དང་། །རྗེ་བཙུན་བླ་མས་རྗེས་སུ་འཛིན་པར་ཤོག །ཕྱི་ནང་རིག་གནས་ཀུན་ལ་མ་རྨོངས་ཤིང་། །སྔགས་གཞུང་རྒྱ་མཚོའི་གཞུང་ལ་གོམས་པ་རབ། །ཁྱད་པར་གསང་བ་འདུས་པའི་རྒྱུད་སྡེ་ལ། །ཐོས་དང་བསམ་པས་ཡིད་ཆེས་བརྙེད་པར་ཤོག །རིག་གནས་ཀུན་ལ་བསླབ་སྦྱངས་མཐར་ཕྱིན་ནས། །རྨད་བྱུང་མཁས་པའི་བྱ་བ་རྣམ་གསུམ་གྱིས། །གཅིག་ཏུ་བསྟན་པ་འབའ་ཞིག་ཉེར་སེམས་ཏེ། །སངས་རྒྱས་བསྟན་པ་ཆེས་ཆེར་གསལ་བར་ཤོག །དེ་ནས་འདུ་འཛིའི་རྣམ་གཡེང་ཀུན་སྤངས་ཏེ། །གངས་དང་རི་སུལ་ནགས་ཀྱི་ཁྲོད་རྣམས་སུ། །གང་བྱུང་ཆོག་ཤེས་ཚངས་སྤྱོད་གྲོགས་དང་བཅས། །ཚེ་འདི་བློས་བཏང་སྒྲུབ་ལས་རྩོན་པར་ཤོག །ཆོས་གོས་གསུམ་དང་ལྷུང་བཟེད་མཁར་བསིལ་དང་། །རྡོ་རྗེ་དྲིལ་བུ་ཁ་ཊཱཾ་ཅང་ཏེའུ་སོགས། ། ཕྱི་ནང་རྟགས་ཀྱི་ཉེར་འཁོ་ཙམ་འཛིན་ཞིང་། །སོ་སོའི་བསླབ་ལ་ཚུལ་བཞིན་སློབ་པར་ཤོག །རྣམ་དག་འདུལ་བའི་ཁྲིམས་ཀྱིས་ལེགས་བསྡམས་ཤིང་། །རྒྱལ་སྲས་སྤྱོད་པའི་བསམ་སྦྱོར་རྨད་དུ་བྱུང་། །གསང་ཆེན་ལམ་གྱི་བསྐྱེད་རྫོགས་ཟུང་འཇུག་གིས། །སྡོམ་གསུམ་ལམ་གྱི་ཉམས་ལེན་འཁྲུལ་མེད་ཤོག །སྨིན་བྱེད་བུམ་དབང་ཚུལ་བཞིན་བསྐུར་བ་ལས། །ཕུང་ཁམས་རྒྱལ་བ་རིགས་ལྔའི་དཀྱིལ་འཁོར་ལྷ། །
ལ་གསལ། རིག་པའི་དབང་ལྔ་ཡེ་
ཤེས་ལྔའི་རང་བཞིན་དུ་བཤད། ཕྲེང་བར། དབང་ལྔས་ཡེ་ཤེས་དེ་དག་གི་ས་བོན་རྒྱས་པར་བྱེད་པའི་ཕྱིར། དེ་དག་གི་བདག་ཉིད་དུ་མོས་~263~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
པར་བྱའོ། །ཞེས་དང་། པྲཛྙཱ་ཀིརྟིས། ཕུང་པོ་ལྔ་དང་ཉོན་མོངས་དག་པ་དབང་ལྔར་བཤད། གུར་ལས། གང་གང་སྣང་བ་དེ་ཀུན་དང་། དེ་
རང་གཙོ་བོ་ཧེ་རུ་ཀ །ཆོས་རྣམས་རང་བཞིན་གྱིས་དག་པས། སངས་རྒྱས་ཡེ་ཤེས་སུ་གང་བལྟ། ཞེས་པའི་འགྲེལ་པར། ལྷའི་རིགས་ཀྱི་བློ་
གྲོས་ཀྱིས། ཕྲེང་བ་ནས་མིང་དབང་གི་བར། གང་གང་སྣང་བ་དེ་དང་དེ། སངས་རྒྱས་ཀྱི་ཡེ་ཤེས་ལྔ་དང་། ཆོས་དབྱིངས་རྣམ་པར་དག་པའི་
དབྱིངས་དང་དྲུག་ཏུ་བལྟ་སྟེ་ཞེས་དང་། མན་ངག་སྙེ་མར། དབང་བསྐུར་བ་ནི་ཡེ་ཤེས་ཀྱི་ཆུ་རྣམས་ཀྱིས། བག་ཆགས་དང་བཅས་པའི་སྒྲིབ་པ་ཐམས་ཅད་ཀྱི་དྲི་མ་འཁྲུད་པའོ། །ཞེས་ཡེ་ཤེས་ཀྱི་ཆུ་ཞེས་གསུངས་པས། དབང་བསྐུར་བ་རྣམས་ཀྱིས་ཡེ་ཤེས་ཀྱི་ཆུ་ལ་གོ་བ་བཙལ་བར་བྱའོ། །དཔལ་འཛིན། དགྲ་གཅན་འཛིན་དཔལ་བཤེས་གཉེན། རྟག་པའི་རྡོ་རྗེ་རྣམས། ཕྱག་རྒྱའི་དམ་ཚིག་གི་སྐབས་སུ། སློབ་དཔོན་གྱི་དབང་བསྐུར་བར་བཤད། སྦྱོར་བ་བདུན་པར། དེའི་རང་གི་ངོ་བོ་ནི། སྐུ་ཡི་རྡོ་རྗེའི་རང་བཞིན་ནོ། །ཞེས་དང་། དེ་མཐུན་དུ། ཉིན་མོ་འབྱུང་གནས་ཀྱིས། དབང་བཞི་སྐུ་བཞི་ལ་བཤད། སྦྱོར་བ་བདུན་པར། སྣོད་དུ་རུང་ཕྱིར་བུམ་དབང་སྟེ། བླུག་གཏོར་དག་པར་བྱེད་པའི་དབང་། ཞེས་གསུངས་ལ། དེའང་། པི་ཙྱེ་སྟེ། ཞེས་པ་གཏོར་བའམ། བཀྲུ་བར་བྱེད་པས་ན་ད བང་། ཎཱ་སྱ་ཏེ། ཆུ་བླུགས་ནས་འཁྲུད་པར་བྱེད་པའམ། དེ་ཙྱ་ན། བཀྲུ་བར་བྱེད་པ། པྲཀྵ་ལ་ན་ཞེས་པ་འཁྲུད་པར་བྱེད་པས་དབང་། ནི་ཥིཀྟ། བླུག་པར་བྱེད་པས་ན་དབང་། ཥཤཀྟི་པྲ ཥྜྱ་པ།
ནུས་པ་འཇོག་པར་བྱེད་པས་ན་དབང་། བ་ཤྱྀ་ཀ་རོ་ཏི། དབང་བར་བྱེད་པས་ན་དབང་། ཀ་ཏྱ་པཱ་ཥཀྵ། མངོན་དུ་གྱུར་པའི་ཕྱིར་དབང་།
ནིཿཥེཥ་མུཀྟ་དཱ་ཏི། གྲོལ་བ་སྟེར་བར་བྱེད་པས་ན་དབང་། ཆོས་རྗེ་ས་སྐྱ་པས་ནི། ཕུང་ཁམས་སྐྱེ་མཆེད་ལ་སངས་རྒྱས་ཀྱི་ས་བོན་བཏབ་
ནས་ཚེ་འདིར་སངས་རྒྱས་ཐོབ་པར་བྱེད་པའི་ཐབས་ཞིག་ལ་དབང་དུ་བཞེད།
 མགྲིན་པའི་རྩ་གནས་གསང་བའི་བདུད་རྩིས་
གང་། །དེ་ལས་ངག་གནས་སྔགས་སུ་འཆར་བར་ཤོག །
ནཱ་རོ་པས། འདུས་པའི་རྒྱུད་ཕྱི་མའི་འགྲེལ་པར། མཆོག་ཏུ་གསང་དབང་དང་། གསང་དབང་ཙམ་གཉིས་སུ་བཤད། དེའི་ངོ་བོ་
ཕྱག་ཆེན་ཐིག་ལེ་ལས། སེམས་མྱང་བ་ལས་བྱུང་བའི་བདེ་བ་ལ་བཤད་གསུངས། སྦྱོར་བ་བདུན་པར། གསུང་རྡོ་རྗེའི་རང་བཞིན་ལ་བཤད། དགྲ་གཅན་འཛིན། དབང་འདིས་ངག་ཡིད་གཉིས་ཀ་སྦྱོང་བར་བཞེད།
 རེག་བྱ་རྡོ་རྗེས་འཁྱུད་པའི་སྙོམས་འཇུག་གིས། །
སེམས་ཉིད་བདེ་སྟོང་ཟུང་འཇུག་ལྷན་ཅིག་སྐྱེས། ། ཕྲེང་བར། སློབ་མ་ལྷ་ཡབ་ཡུམ་དུ་བསྒོམ་པར་གསུངས་ཀྱང་། གསུམ་པའི་
ངོ་བོ་ངོས་བཟུང་། མི་ཐུབ་ཟླ་བས། འོད་དཔག་མེད་ཡབ་ཡུམ་དང་། ཟུང་འཇུག་གསལ་བར་རིན་འབྱུང་ཡབ་ཡུམ་ལ་བཤད། དབང་
གསུམ་པའི་ངོ་བོ། ས་ར་ཧས། ལྷན་ཅིག་སྐྱེས་པའི་ཡེ་ཤེས་ལ་བཤད། སྦྱོར་བ་བདུན་པར་ཐུགས་རྡོ་རྗེ་ལ་བཤད། ཕྲེང་བར། ལྷན་ཅིག་སྐྱེས་པའི་དགའ་བའི་ངོ་བོ་ཤེས་རབ་ཡེ་ཤེས་ལ་དེ་ཉིད་དུ་བརྗོད་དོ། །ཞེས་གསུངས། ཤཱནྟི་པ། ལྷན་ཅིག་སྐྱེས་པའི་ཡེ་ཤེས་གསུམ་པ་དང་།
ཁྱད་དགའ་བཞི་པར་བཤད། པི་བྷུ་ཏི། དགའ་བྲལ་བཞི་པར་བཤད།
 བཞི་པའི་དུས་སུ་གསུམ་པའི་ཡེ་ཤེས་དེས། །ཟབ་མོའི་
ཆོ་གས་གནས་ལུགས་རྟོགས་པར་ཤོག ། རནྟ་རཀྵི་ཏ། ལ་བ་པ། བི་བྷུ་ཏི་རྣམས། ཡན་ལག་བདུན་ལྡན་གྱི་ལྷ་སྐུ་ཕྱག་རྒྱ་ཆེན་པོར་
ཤར་བ་ལ་དབང་བཞི་པར་འདོད། ཕྲེང་བར་དེ་ཉིད་སོགས་དང་། རྙོག་བྲལ་སོགས་དང་། ཐུབ་པའི་ཚོགས་ཤེས་སོགས་ཀྱི་དོན་ཤེས་རབ་~264~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡེ་ཤེས། ཇི་ལྟ་བ་མཁྱེན། གཟུགས་སྐུ་རྣམས་ལ་རིམ་བཞིན་བཤད། དཔལ་འཛིན་ཀྱང་དེ་ལྟར་བཞེད། ཡན་ལག་བདུན་ལྡན་ལས། དེ་
ལྟར་སྒྲ་དང་ཟླ་ཉིད་ཕྱིར། །ཡང་གི་སྒྲ་དོན་ལྡན་ཕྱིར་དང་། །དེ་བཞིན་སྒྲ་དོན་སྐྱེས་ཉིད་ཕྱིར། །བཞི་པ་དེ་བཞིན་ཉིད་བདག་འདོད། །ཅེས་པ་ལྟར། གསུམ་པ་དང་འདྲ་བ་སོགས་བཤད་ནས། འདྲ་ལུགས་གསལ་བར་རྒྱུད་སྡེ་རྣམས་སུ་བཤད་པས། བཞི་པའི་ངོས་འཛིན་ལ། རྒྱ་བོད་ཐམས་ཅད་དུ་མི་མཐུན་པ་མང་པོ་བྱུང་། དེ་ཡང་ཁ་ཅིག །ནོར་བུ་གནས་པའི་བདེ་བ་གསུམ་པ་དང་། དེ་ལས་འཕོས་པའི་བྱང་སེམས་བཞི་པ་དང་། བྱང་སེམས་ལྕེས་མྱང་བ་བཞི་པ་དང་། གསུམ་པའི་དེ་མ་ཐག་ཏུ་རིག་མ་གཞན་ལ་ལོངས་སྤྱོད་པའི་བདེ་བ་ལ་བཞི་པར་འདོད་པ། གསུམ་པའི་དེ་མ་ཐག་ཆོས་ཐམས་ཅད་བརྫུན་པར་རྟོགས་པ་ལ་བཞི་པར་འདོད་པ། སྟོང་ཉིད་ཀྱི་ཕྱག་ཆེན་གཅིག་པོ་བསྒོམ་པ་བཞི་པར་འདོད་པ་སོགས་འདོད་ལུགས་བཅུ་བདུན་བཀོད་ནས་རྣམ་རྟོག་གིས་བཟོས་བཏགས་པ་དེ་རྣམས་བདག་བཞི་པར་མི་འདོད་དེ། ཡན་ལག་བདུན་དང་བྲལ་བའི་ཕྱིར་ཞེས་གསུངས། དེས་ན་བཞི་པའི་ངོས་འཛིན་ཡན་ལག་བདུན་པ་རྩ་འགྲེལ། རིན་ཆེན་སྣང་བ་རྩ་འགྲེལ། སྦྱོར་བ་བདུན་པ་ཕྲེང་བ་སོགས་ལས་འབྱུང་། དུས་འཁོར་ལས། ཀུན་རྫོབ་ཀྱི་བཞི་པ་ནི། དཀྱིལ་ཆོག་གཞན་ལས་གསུམ་པར་བཤད་པ་དེ་ཉིད་དང་། དོན་དམ་དེ་ཁོ་ན་ཉིད་ཀྱི་བཞི་པ་ནི། བདེ་སྟོང་གཉིས་མེད་ཀྱི་ཡེ་ཤེས་ལ་བཤད་དེ། ལྷན་སྐྱེས་འགྱུར་མེད་ཉིད་ནི་བཞི་པ་སྟེ། ཞེས་པའི་འགྲེལ་ཆེན་ལས། ལས་ཀྱི་ཕྱག་རྒྱ་དང་། ཡེ་ཤེས་ཀྱི་ཕྱག་རྒྱའི་རྒྱུ་དང་བྲལ་བ། སྟོང་པ་ཉིད་རྣམས་པ་ཐམས་ཅད་པ་རབ་ཏུ་གསལ་བའི་མཚན་ཉིད་དོ། །ཞེས་སྟོང་གཟུགས་ཀྱི་རིག་པས་འཁྱུད་པའི་མི་འགྱུར་བའི་བདེ་བ་ལ་བཤད་པའི་ཕྱིར། ཟླ་གྲགས་ཀྱིས། འདུས་པའི་མངོན་རྟོགས་རྒྱན་འགྲེལ་དུ། དབང་བཞི་པའི་ངོ་བོ་ནི་རྣམ་པར་མི་རྟོག་པའི་ཡེ་ཤེས་སོ་ཞེས་དང་། གཟུང་བ་དང་འཛིན་པའི་རྟོག་པ་དང་བྲལ་བ་དེ་ནི་འོད་གསལ་བའི་ངོ་བོའོ། །ཞེས་དང་། ཤེས་བྱ་འོད་གསལ་ནི་དབྱིངས་སོ། །ཞེས་པ་འོད་གསལ་བ་ནི་ཡེ་ཤེས་སོ། །ཞེས་དང་། པུ་རི་ཀིརྟིའི་སྡོམ་པའི་རྒྱུད་ཆུང་ངུའི་ལེའུའི་མཚམས་སྦྱོར་ལས། ཤེས་རབ་ཡེ་ཤེས་ཡུལ་གྱི་སྟོང་ཉིད་དང་། དབང་བཞི་པ་ཡུལ་ཅན་གྱི་སྟོང་པ་ཉིད་མཐོང་བའི་དུས་སོ། །ཞེས་གསུངས།
ཡང་མཁས་པ་ཁ་ཅིག །ཕྲེང་བ་དང་། དེའི་རྗེས་འབྲང་རན་རཀྵི་ར་དང་། བི་བྷུ་ཏི་གཉིས་དང་། དཔལ་འཛིན། ལ་བ་པ། ངག་
དབང་གྲགས་པ། སྦྱོར་བ་བདུན་ལྡན་རྩ་འགྲེལ་སོགས་ནས། ལམ་ཟབ་ཅིང་རྒྱ་ཆེ་བ་ལ་ལྷག་པར་མོས་པའི་སློབ་མ་ལ། འབྲས་བུ་ཐོབ་བྱའི་སངས་རྒྱས་ཀྱི་བཞུགས་ཚུལ་འཁྲུལ་མེད་དུ་གོ་བ་སྐྱེས་པ་ཉིད་ལ་དབང་བཞི་པར་ངོས་འཛིན་ཞེས་དང་། དཀྱིལ་ཆོག་ནས་འབྱུང་བ་ལྟར། ཐོབ་བྱའི་འབྲས་བུ་མཐར་ཐུག་པ་ཡིན་ནོ། །ཞེས་པའི་བར་ཚིག་གི་བརྡ་སྤྲད་པ་ཡིན་པས། གོ་བ་ཁྱད་པར་ཅན་སྐྱེས་པ་ནི། དབང་བཞི་པའི་ངོ་བོ་ཡིན་ནོ། །དེས་ན་དུས་དེར་སློབ་མ་བསྒོམ་དུ་འཇུག་པ་སོགས་མ་བྱས་ནའང་དབང་བཞི་པ་མ་ཐོབ་པར་མི་འགྱུར་རོ། །ཞེས་གསུངས། རང་ལུགས་ནི། དབང་བཞི་པའི་དུས་སུ། ཡེ་ཤེས་འདི་ནི་ཆེས་ཕྲ་ཞིང་། །ཞེས་སོགས་བརྗོད་པ་ལ་བརྟེན་ནས་གསུམ་པའི་དུས་སུ་སྐྱེས་པའི་དཔེའི་ཡེ་ཤེས་དེས་ཡུམ་སྟོང་ཉིད་མངོན་སུམ་དུ་རྟོགས་པའི་ཚེ་ན། དེ་ཉིད་དོན་གྱི་ཡེ་ཤེས་དང་། དབང་བཞི་པ་ཡིན་གསུངས།
རྣམ་དག་དབང་གིས་སྨིན་པ་དེའི་ཚེ། །སྔགས་འཆང་རིག་འཛིན་ཀུན་གྱི་བསྒྲོད་གཅིག་ལམ། །ལམ་གྱི་རྩ་བ་~265~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དབང་བཞིའི་དམ་ཚིག་རྣམས། །མིག་གི་འབྲས་བཞིན་གཅེས་པར་འཛིན་པར་ཤོག ། ཆོས་རྗེ་ས་སྐྱ་པས། ཐེག་མཆོག་
བསྒྲུབ་པ་ཚུལ་བཞིན་མ་ནུས་ནའང་། ཞེས་སོགས་གསུངས་པ་ལྟར། གཞི་དམ་ཚིག་དང་སྡོམ་པ་ལ་གཅེས་སྤྲས་སུ་བྱེད་དགོས་སོ། ། སྔོན་
འགྲོ་སྦྱོར་བས་རང་ལུས་རྣམ་དག་ཅིང་། ། སྦྱོར་བ་ཚོགས་བསག ་མདོར་བྱས་སུ་མ་བྱུང་ཡང་། དེའི་འགྲེལ་པར་ཨ་བྷྱ་དང་། བྷ་
བྱ་ཀིརྟིས་མཛད་པ་དང་། ཟླ་གྲགས་དང་། བི་བྷུ་ཏིའི་གསུང་རབས་ལས་འབྱུང་།  ཁྲོ་བཅུའི་བསྲུང་བས་བགེགས་ཀུན་ཚར་
བཅད་ནས། ། ཨ་བྷྱ་དང་། ཟླ་གྲགས་དང་། བོད་ཀྱི་བླ་མ་ཁ་ཅིག་འཁོར་ལོ་བསྐྱེད་པར་བཞེད། གཞུང་དུ་འཁོར་ལོ་དངོས་སུ་མི་འབྱུང་
ཞིང་། བོད་ཀྱི་བླ་མ་ཁ་ཅིག་ཀྱང་མི་བཞེད། འདིར་སྟོང་ཉིད་བསྒོམ་པའི་སྐབས་ཀྱི་སྟོང་ཉིད་དེ་མེད་དགག་ཙམ་ལ་འདོད་ན་མི་འཐད་ཅིང་།
སྟོང་པ་ཉིད་ཀྱི་ཡེ་ཤེས་ལ་བྱེད་དགོས་པ་ཡིན། ཡན་ལག་བདུན་པར། ནམ་མཁའི་མེ་ཏོག་གམ། རི་བོང་གི་རྭ་ལ་སོགས་པའི་སྟོང་པ་ཉིད་ནི་མ་ཡིན་ཏེ། དེ་ནི་མེད་པའི་ངོ་བོ་ཉིད་ཡིན་པའི་ཕྱིར་དང་། བཅོམ་ལྡན་འདས་ཀྱི་མངོན་སུམ་དུ་བྱ་བ་ཉིད་དུ་མི་རུང་བས་སུན་དབྱུང་བ་ཉིད་ཀྱི་ཕྱིར་རོ། །ཞེས་དང་། སྟོང་པ་དང་མེད་པ་ཞེས་པའི་བྱ་བའི་སྒྲ་ནི་དོན་གཅིག་པ་མ་ཡིན་ཏེ། ཞེས་སོ། །གཞད་པའི་རྡོ་རྗེས། དེ་ལྟ་ན་ནི་ཤིན་ཏུ་མེད་པའི་སྟོང་པར་ཐལ་བར་འགྱུར་བའི་ཕྱིར་རོ། །ཞེ་ན་མི་འགྱུར་ཏེ། དམིགས་པ་མེད་པའི་ཡེ་ཤེས་ཀྱི་ངོ་བོ་ཙམ་ཞེས་པའི་དོན་ནོ། ། ཞེས་དང་། རྒྱལ་བ་བྱིན་གྱིས། གཟུང་བ་ནི་ཡུལ་ལོ། །འཛིན་པ་ནི་རྣམ་པར་ཤེས་པའོ། །འདི་རྣམས་ཀྱིས་སྟོང་པའི་ཕྱིར་ཞེས་དང་། མ་རིག་པའི་དངོས་པོ་ལས་བྱུང་བའི་དངོས་པོ་སྣ་ཚོགས་སུ་བཏགས་པ་དེ་དག་དང་བྲལ་བའི་ཕྱིར། དངོས་པོ་ཐམས་ཅད་དང་བྲལ་བ་སྟེ། གཉིས་སུ་མེད་པའི་ཡེ་ཤེས་སོ་ཞེས་དང་། དྲི་མེད་སྦས་པས། གང་གིས་སྟོང་པ་དེ་ནི་མེད་པ་དང་། གང་སྟོང་པ་དེ་ནི་མེད་པའི་སྟོང་པ་ཉིད་དུ་རིག་པའི་ཕྱིར་ཞེས་དང་། གང་གི་ཕྱིར་གང་ལ་གང་མེད་པ་དེ་ནི་དེས་སྟོང་བར་ཡང་དག་པར་རྗེས་སུ་མཐོང་ངོ་། །འདི་ལ་ལྷག་མར་གྱུར་པ་ནི་ཡོད་ཅེས་སོགས་གསུངས། སྒྲོན་གསལ་དུ། དངོས་པོ་མེད་པ་བསྒོམ་པ་མེད། །ཅེས་སོགས་ཀྱི་དོན་ཡོད་མེད་ཀྱི་མཐའ་གཉིས་བསལ་ནས་འོད་གསལ་ཟུང་འཇུག་གི་རིམ་པ་བསྒོམ་པ་ལ་བཤད། ཀྱེ་རྡོར་དུ། སྒོམ་པ་པོ་མེད་སྒོམ་པ་མེད། །ཅེས་སོགས་ཀྱིས་ཀྱང་། ཀུན་རྫོབ་ཀྱི་སྒོམ་པ་པོ་སོགས་བསལ་ནས། དོན་དམ་པའི་ཟུང་འཇུག་གི་ལྷ་དང་སྔགས་བསྒོམ་བྱར་བཤད་པའི་ཕྱིར། དེས་ན་སྟོང་པ་ཉིད་ཀྱི་ཡེ་ཤེས་དེ་ལ། རྟེན་དང་བརྟེན་པར་དང་བཅས་པའི་དཀྱིལ་འཁོར་བསྒྲུབ་དགོས་པས། དེ་རྣམས་ཀྱང་ཡེ་ཤེས་ཀྱི་རྣམ་རོལ་ཏུ་ཤེས་དགོས་སོ། །
བཀོད་ལེགས་དབྱིབས་མཛེས་གཞལ་མེད་ཁང་བཟང་གི། །གང་དུ་འཚང་རྒྱའི་ཁམས་དག་པར་ཤོག །
འདིར་རྒྱུད་ལས། མཆོད་རྟེན་རིན་ཆེན་སྣ་བཞི་པ། །ཞེས་སོགས་གསུངས་པའི་དོན་ལ། ཁ་ཅིག་སངས་རྒྱས་གསང་བས། ཕྱི་དབྱིབས་མཆོད་རྟེན་མཁར་ཐབས་དང་། །ཞེས་པ་ལ་བརྟེན་ནས། ཕྱི་དབྱིབས་མཆོད་རྟེན་ལྟར་འདོད། རྡོར་སེམས་བསྒྲུབ་ཐབས་འགྲེལ་པར།
མཆོད་རྟེན་ལྟར་མཆོད་པར་བྱ་བ་ལ་བཤད། བུ་སྟོན། མཆོད་རྟེན་དང་འདྲ་བས་མཆོད་རྟེན་ཞེས་བཞེད།
 ཐོག་མེད་དུས་ནས་ཟོ་ཆུན་
འཁྲུལ་འཁོར་ལྟར། །འཁོར་བར་འཁོར་ཚེ་སྐྱེ་འཆི་བར་དོ་གསུམ། །ཇི་ལྟར་གནས་བཞིན་སྐུ་གསུམ་ལམ་བྱེད་
ཀྱི༑ ༑བསྐྱེད་རིམ་དང་པོ་སྦྱོར་བ་མཐར་ཕྱིན་ཤོག ། རབ་ཏུ་སྒྲོན་གསལ་དང་། འགྲེལ་པ་རིན་ཆེན་ཕྲེང་བར། དང་པོའི་མགོན་~266~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པོ་ཞལ་གསུམ་ཕྱག་དྲུག་པར་བཤད། ཐུབ་པ་དཔལ་གྱིས་འགྲེལ་པ་ལུང་དྲངས་པ་ལས། ཞལ་གཅིག་ཕྱག་ནི་གཉིས་པར་ནི། ཞེས་དང་།
དམ་ཚིག་གི་རྡོ་རྗེས། ཞལ་གཅིག་ཕྱག་གཉིས་འོད་ཀྱི་དཀྱིལ་འཁོར་ཅན་རྡོར་དྲིལ་འཛིན་པ་དང་། ཨ་བྷྱས། རྡོ་རྗེ་དབྱིངས་ཀྱི་དབང་ཕྱུག་
མ་དང་སྙོམས་པར་འཇུག་པར་བཤད་དོ། ། རྗེ་བཙུན་ཕྱག་རྒྱས་འཁྱུད་པའི་བྱང་ཆུབ་སེམས། །ཤེས་རབ་ཡུམ་གྱི་གསང་
བའི་ཆུ་སྐྱེས་དབུས། །ཡོངས་སུ་བབས་པའི་མཆོད་པའི་སྤྲིན་ཕུང་གིས། །ཕྱོགས་བཅུའི་རྒྱལ་བ་མ་ལུས་མཉེས་
བྱེད་ཤོག ། དམ་ཚིག་རྡོ་རྗེར་ཐིག་ལེ་པད་མའི་ནང་ན་གནས་པ་གཡོན་པའི་མཐེབ་སྲིན་གྱིས་བླངས་ནས། དཀྱིལ་འཁོར་པའི་ལྷ་སོ་སོའི་
སྔགས་བརྗོད་པ་སྔོན་དུ་འགྲོ་བས་མཆོད་པར་བཤད། མཐའ་དྲུག་རབ་གསལ་ན། དེ་ལྟ་བུ་འཕགས་པ་ཡབ་སྲས་ཀྱི་གཞུང་ན་མི་སྣང་
གསུངས། རིན་ཆེན་ཕྲེང་བར། པད་མའི་ནང་དུ་རིགས་ལྔ་ཡབ་ཡུམ་སྦྲགས་མ་བསྐྱེད་དེ། ཕྱི་ནང་གསང་བས་མཆོད། སླར་འདུས་རང་ལ་
ཐིམ་ནས་སྔགས་བརྗོད་པར་བཞེད།  ཡབ་ཡུམ་སྙོམས་འཇུག་བདེ་གཤེགས་བཞུ་བ་ལས། །རྟེན་དང་འདུས་པའི་ལྷ་
ཚོགས་སུམ་ཅུ་གཉིས། །མཁའ་ཁྱབ་སྤྲོས་དང་རང་གནས་བསྡུད་པ་ཡི། །རིམ་པས་དཀྱིལ་འཁོར་རྒྱལ་མཆོག་
མྱུར་འགྲུབ་ཤོག ། བཙུན་མོ་ཅན། བྷ་གར་ལྷ་ཐམས་ཅད་དུས་གཅིག་ལ་བསྐྱེད་པར་བཞེད། མངོན་ཤེས་ཅན་རིམ་གྱིས་བསྐྱེད་པར་
བཞེད། རིམ་གྱིས་སྤྲོས་བ་ངེས་པར་དགོས། རིན་ཕྲེང་དུ། སྒོ་ལྔས་བསྐྱེད་པར་གསུངས། བོད་ཁ་ཅིག །སྒོ་བཞིས་བསྐྱེད་པར་འདོད། ཀུན་
མཁྱེན་བུ། བསྐྱེད་པ། སྤྲོ་བ། མཛད་པ་མཛད་པ། བསྡུ་བ། ཡེ་ཤེས་དང་འདྲེ་བ། གནས་སུ་དགོད་པ། བརྟན་པར་གནས་པའམ། རྒྱས་
གདབ་པ་དང་བདུན་བདུན་གྱིས་བསྐྱེད་དགོས་པར་བཞེད།
ཐབས་ཤེས་སྙོམས་འཇུག་བྱང་སེམས་ཉུང་འབྲུ་ཙམ། །དེ་ནང་སྒྲིབ་མེད་གསལ་བའི་གཞལ་ཡས་ཁང་། །
བཅོམ་ལྡན་མི་སྐྱོད་རྡོ་རྗེའི་ལྷ་ཚོགས་རྣམས། །ཡོངས་རྫོགས་མ་འདྲེས་གསལ་བར་འཆར་བར་ཤོག ། རླུང་དང་
རྣམ་ཤེས་ལྡན་པའི་ཕྲ་མོའི་རྣལ་འབྱོར་དང་མི་ལྡན་པའི་ཕྲ་མོའི་རྣལ་འབྱོར་གཉིས་ལས། གཉིས་པའི་སྐབས་སུ། བཙུན་མོ་ཅན། རང་
རིགས་ཀྱི་ཕྱག་མཚན་དེ་དབུས་སུ་བྱས་ནས། གཞན་བཞིས་བསྐོར་བའི་ལྔ་མཛད་པ་ནི། སྤྱོད་བསྡུས་སུ་རང་ལྷའི་མཚན་ལ་བསྒོམ་པར་
གསུངས་པ་དང་འགལ། མངོན་ཤེས་ཅན་རེ་རེའི་སྤྲོ་བསྡུ་ལས་མི་བཞེད་དོ། ། དངོས་གྲུབ་འགུགས་བྱེད་ཕྱི་ནང་བཟླས་པ་དང་། །
རྫས་སྔགས་འཁྲུལ་འཁོར་རྟེན་འབྲེལ་སྣ་ཚོགས་པས། །ཞི་རྒྱས་དབང་དྲག་ཕྲིན་ལས་སྒྲུབ་བྱེད་པའི། །ལས་
རྒྱལ་མཆོག་གི་ཏིང་འཛིན་མཐར་ཕྱིན་ཤོག ། འགྲེལ་པ་རིན་ཕྲེང་དུ། ཡེ་ཤེས་སེམས་དཔའི་ཐུགས་ཀར་སྔགས་ཕྲེང་བཀོད། དེ་
སྲོག་རྩོལ་གྱི་རླུང་དང་སྡོངས་ནས་ཡེ་ཤེས་སེམས་དཔའི་ཁ་ནས། དམ་ཚིག་སེམས་དཔའི་ཁ། དེ་ནས་ཡུམ་དང་། དེའི་ཡེ་ཤེས་སེམས་
དཔའི་ཁ་ནས་ཞུགས། དེ་ཉིད་ཀྱི་པད་མ་ནས་འཐོན། དམ་ཚིག་སེམས་དཔའ་དང་། ཡེ་ཤེས་སེམས་དཔའི་རྡོ་རྗེ་ནས་ཞུགས་ནས། དེའི་སྙིང་ཁའི་ཟླ་བ་ལ་ཐིམ་པ་ཞི་རྒྱས་ལ་ཡིན། དྲག་ལས་ས་འོག་ནས་སྟེང་དུ་བསྡུ་ཟེར་རོ། །ངག་བཟླས་ལ། སྤྲོ་བསྡུའི་བཟླས་པ། ལས་ཚོགས་ཀྱི་
བཟླས་པ། ཁྲོ་བོའི་བཟླས་པ་གསུམ་མོ། །
ཅིར་སྣང་རང་སེམས་དག་པའི་སྣང་བ་ལ། ། དང་པོ་རང་ཉིད་རྡོ་རྗེ་འཆང་། དེ་བསྟན་~267~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ནས་སྐུ་གསུང་ཐུགས་རྡོ་རྗེ་ གསང་ཆེན་རིགས་གཅིག་ དེ་ནས་རིགས་གསུམ་རིགས་ལྔའི་ལྷ། ། བསྐྱེད་རིམ་ལྟར་ལྷར་བསྐྱེད་
ནས་བསྒོམ་པ་མ་ཡིན་གྱི། སྨན་པ་མཁས་པས་ནགས་སུ་ཞུགས་པས། ཅི་སྣང་སྨན་དུ་ངོ་ཤེས་པ་ལྟར། གང་སྣང་སངས་རྒྱས་ཀྱི་རང་བཞིན་
དུ་བྱས་ནས་ཞེས་ཀུན་མཁྱེན་བུ་གསུང་། བསྐྱེད་རིམ་ལྟར་མངོན་བྱང་སོགས་ལས་བསྐྱེད་ནས་མི་བསྒོམ་པ་ཡིན་གྱི། སྐད་ཅིག་གིས་བསྐྱེད་
ནས་ཞལ་ཕྱག་གི་རྣམ་པར་ཤར་བ་ངེས་པར་དགོས་ཤེས་ངོར་ཆེན་གསུང་། དེ་ནས། དཔལ་ལྡན་རིགས་བརྒྱ་སླར་ཡང་གང་ཤར་
སེམས། །རིགས་གཅིག་བསྒོམས་པ་ལུས་དབེན་མཐར་ཕྱིན་ཤོག ། སྤྱོད་བསྡུས་སུ། ལུས་རྣམ་པར་དབེན་པ་ལ་ཡང་ལྷའི་
གཟུགས་མེད་དེ། ལུས་འདི་རྡུལ་ཕྲ་རབ་ཙམ་བསགས་པ་ཡིན་པའི་ཕྱིར་རོ། །ཞེས་པ་ནས། རིགས་པ་འདི་ན། ཀུན་རྫོབ་ལ་བརྟེན་ནས་
གནས་པ་བརྙེད་པར་མི་འགྱུར་རོ། །དེ་བས་ན་ཡེ་ཤེས་ཙམ་གྱི་ལྷའི་ངོ་བོ་ཉིད་དུ་བསྐྱེད་པ་སློབ་དཔོན་གྱི་ཞལ་སྔ་ནས་ལས་རྟོགས་པར་བགྱི་བར་འཚལ་ལོ། །ཞེས་གསུངས། དང་པོར་རང་བཞིན་གྱི་རླུང་ལ་བསླབ་པ།
ཉི་ཁྲི་ཆིག་སྟོང་དྲུག་བརྒྱ་རླུང་གི་ཚོགས། ། ཐབས་ལ་དགུ་བརྒྱ་ལྷ་མོའི་དཀྱིལ་འཁོར་ལ། །ཉིས་བརྒྱ་
ཉེར་ལྔ་འབྱུང་འཇུག་གནས་པ་གསུམ། །འབྲུ་གསུམ་བཟླས་པས་ངག་དབེན་མཐར་ཕྱིན་ཤོག ། གྱེན་རྒྱུ་མེ་རླུང་
དམར་པོ། པད་མ་སྔོན་པོའི་རང་བཞིན་སྣ་གཡས་ནས་དགུ་བརྒྱ་པ་ཕྲག་གཅིག་བསྒྱུ་བ་ལ་བྱེ་བྲག་ཏུ་ཕྱེ་ན་བཞིར་འགྱུར་ཏེ། དང་པོར་གོས་དཀར་མོ་མོའི་མེ་དམར་པོའི་དམར་པོ་ཉིས་བརྒྱ་ཉེར་ལྔ་གྱེན་དུ་བརྒྱུ། དེ་ཉིད་ལ་ཤེས་པ་གཏད་ཅིང་རྡོར་བཟླས་བྱ། དེ་བཞིན་ལྷ་མོ་ཕྱི་མ་གསུམ་ལའང་རིམ་བཞིན། མེའི་རླུང་། མེའི་ས། མེའི་ཆུ། དམར་པོའི་ནག་པོ། དམར་པོའི་སེར་པོ། དམར་པོའི་དཀར་པོ། ཐད་ཀ་འོག་ཏུ་བརྒྱུ་བ་ལ་རྡོར་བཟླས་བྱ། ཐུར་སེལ་མཉམ་གནས། སྲོག་འཛིན་རྣམས་རིམ་བཞིན། ནག །སེར། དཀར་པོ་གསུམ་གྱི་རང་བཞིན་དུ། གཡོན་གསུམ་ཀ་དལ་ཞིང་། མིག་སོགས་རྣམས་ལའང་སྔར་ལ་དཔགས་ཏེ་ཤེས་པར་བྱ་སྤྱོད་བསྡུས་སུ་ངག་རྣམ་པར་དབེན་པ་ལ་ཡང་ལྷའི་རྣམ་པ་མེད་དེ། སྒྲ་རྣམས་ནི་བྲག་ཆ་ལྟ་བུ་ཡིན་པའི་ཕྱིར་རོ་ཞེས་པ་ནས། འཚལ་ལོའི་བར་གསུངས་ཤིང་། རིམ་ལྔའི་འགྲེལ་པ། སོ་དང་
མཆུ་ལ་སོགས་པའི་གཡོ་བ་སྤངས་པ། རྣམ་པར་རྟོག་པ་མེད་ཅིང་རླུང་ཙམ་གྱིས་ཀྱང་བཟླས་པ་ནི་རྡོ་རྗེའི་བཟླས་པའོ། །ཞེས་གསུངས།

སྙིང་དབུས་གཟུང་འཛིན་བྲལ་བའི་ཕོ་བྲང་དུ། ། སེམས་ཀྱི་ཆོས་ཉིད་རང་རིག་པའི་ཡེ་ཤེས་དང་། ཆོས་ཅན་རང་རིག་པའི་ཡེ་
ཤེས་ཉམས་སུ་ལེན་པ་གཉིས་ལས། དང་པོ་འོད་གསལ་སྐབས་སུ་སྟོན། གཉིས་པ་ལ་འོག་སྒོ་དང་། སྟེང་སྒོ་ལ་བརྟེན་པ་གཉིས་ལས། དང་
པོ་གཞན་དུ་ཤེས། དེ་ཡང་རང་རིག་པའི་བདེ་བ་ཆུང་འབྲིང་ཆེ་གསུམ་སྟེ། གཟུང་འཛིན་གྱི་རྟོག་པས་སྟོང་ཞིང་། བདེ་བའི་ངོ་བོར་སྐྱེས་པ་སྣང་བའི་ཕྱིར་དང་། ཡང་དེས་ཆེས་སྟོང་ཞིང་ཀུན་དུ་བདེ་བའི་ངོ་བོར་སྐྱེས་པ་མཆེད་པའི་དང་། དེ་བས་ཀྱང་ཆེས་སྟོང་ཞིང་བདེ་བ་ཆེན་པོའི་རྣམ་པ་ཉམས་སུ་མྱོང་བ་ཉེར་ཐོབ་ཡེ་ཤེས་གསུངས། སྙིང་ཁའི་མི་ཤིགས་པའི་ཐིག་ལེ་ལྟ་བུ་ལ་གནས་ཆ་བཙལ་ཏེ་བརྙེད་ནས། སེམས་ཀྱི་
ངོ་བོ་ལ་བལྟས་པར་རིག་པ་སྣང་བ་ནི།
 སྣང་མཆེད་ཉེར་ཐོབ་སྟོང་པའི་འོད་གསལ་བཞི། །ལུགས་འབྱུང་ལུགས་ལྡོག་
གཉིས་ཀྱི་རིམ་པ་ཡིས། །ཚུལ་བཞིན་བསྒོམས་པས་སེམས་དབེན་མཐར་ཕྱིན་ཤོག ། སེམས་དབེན་སྐབས་སུ་སེམས་~268~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱི་ངོ་བོ་ལ་བལྟ། དེའང་དང་པོར་གང་ཤར་ལ་མ་ཡེངས་པར་བལྟ། བར་དུ་འབད་རྩོལ་དགག་སྒྲུབ་དང་བྲལ་བར་བཞག མཐར་བྱུང་ཚོར་
དང་བླང་དོར་མེད་པར་མཉམ་པར་བསྐྱངས། གནས་ཆ་ཆུང་ན་ལྟ་སྟངས་ལ་སེམས་བཅུན། གསལ་ཆ་ཆུང་ན་རིག་པ་དུམ་བུར་བཏུབ། བདེ་ཆ་ཆུང་ན་ལྷུག་པར་རང་ཡན་དུ་ཕྱལ་སྟེ་བཞག་པར་བྱའོ་ཞེས་ཀུན་མཁྱེན་བུ་གསུངས། སྤྱོད་བསྡུས་སུ། སེམས་རྣམས་པར་དབེན་པ་མཐར་ཐུག་པ་དེར་ཡང་རྣམ་པ་ཐམས་ཅད་ཀྱི་མཆོག་དང་ལྡན་པའི་ལྷའི་སྐུ་བརྙེད་པར་མི་འགྱུར་ཏེ། སེམས་ནི་སྣང་བ་ཙམ་ཡིན་པའི་ཕྱིར་རོ༑ ༑ཞེས་པ་ནས་འཚལ་ལོ་ཞེས་པའི་བར་གསུངས་ཤིང་། རིམ་ལྔའི་འགྲེལ་པར། ཛྙཱ་ན་ནི་ཡེ་ཤེས་ཏེ། ཛྙཱ་ནི་རྟོགས་པའོ། །ན་ནི་དགག་པ་
སྟེ༑ དེས་ན་འདོད་ཆགས་ལ་སོགས་པའི་ཤེས་པ་རྣམས་མེད་པ་ནི་ཡེ་ཤེས་སོ། །ཞེས་གསུངས།
 ཉིན་པར་སེམས་ཉིད་སྣང་སྟོང་སྒྱུ་
མའི་ལུས། ། མཉམ་བཞག་ཏུ་ལུགས་ལྡོག་གི་སྣང་གསུམ་བསྐྱེད་ལ། རང་སེམས་རྡོ་རྗེ་འཆང་སྐུ་མདོག་དཀར་པོ་ཞལ་གཅིག་ཕྱག་
གཉིས་པ་རྡོ་དྲིལ་འཛིན་པ། དེའི་གཙོ་བོ་གསུམ་མཚོན་པའི་ཉམས་བདེ་ཆེན་གྱི་རང་བཞིན་དུ་བསྒོམ་ཞིང་། གཉིད་ལོག་ཁར་དོ་ནུབ་སེམས་དབེན་གྱི་ཡེ་ཤེས་བསྒོམས་ལ་དེ་ལས་སྒྱུ་མའི་སྐུར་ལྡང་བའི་འཕེན་པས།
མཚན་མོའང་རྨི་ལམ་སྒྱུ་མའི་སྐུར་བཞེངས་ཏེ། །
སླར་ཡང་ཉིན་སྣང་སྒྱུ་མའི་ལམ་འཁྱེར་གྱིས། །རླུང་སེམས་སྒྱུ་མའི་སྐུ་རུ་ལྡང་བར་ཤོག ། འདིའི་སྐབས་སུ། མཉམ་
གཞག་དུ་བསྒོམ་བྱ་སྒོམ་བྱེད་སོགས་དང་བྲལ་ངོས་ནས་ཅིར་ཡང་མི་བསྒོམ་ཏེ། ཅིར་ཡང་མི་རྟོག་ཧྲིག་གེ། ཅིར་ཡང་མི་འཛིན་སིང་ངེ་བཞག །
རྗེས་ཐོབ་ཏུ་སྣང་བ་སྒྱུ་མ། རྨི་ལམ་སྒྱུ་མ། བར་དོ་སྒྱུ་མའི་ཉམས་དང་གསུམ་ཞེས་ཀུན་མཁྱེན་བུ་གསུངས་འདིར་རྗེ་མགོས་ཀྱི་ཕྱག་ལེན་ལྟར་གྲུབ་ནའང་ཤིན་ཏུ་ལེགས། རླུང་དང་ལྡན་པའི་རྣམ་ཤེས་གསུམ་པ་དེ་ཉིད། སླར་ཡང་ནི་རྣལ་འབྱོར་པའི་ལུས་སུ་འགྱུར། སྒྱུ་མའི་ལུས་ཤེས་དེ་ལ་བྱ། ཞེས་གསུངས། རླུང་སེམས་ཙམ་ལས་སྒྱུ་མའི་སྐུར་བཞེངས་ཚེ། འོད་གསལ་མངོན་དུ་བྱེད་ཐབས་བསམ་གཏན་གཉིས་གང་
རུང་ལ་བསླབ་པ་ནི།

རིལ་འཛིན་དང་ནི་རྗེས་གཞིག་བསམ་གཏན་གྱི། །སྒྱུར་འཛིན་སྤྲོས་པའི་མཚན་མ་ཀུན་སྦྱངས་ཏེ། །
སླར་ཡང་འོད་གསལ་དབྱིངས་སུ་བསྡུད་པར་ཤོག ། བསླབ་ནས་འོད་གསལ་བའི་ཏིང་ངེ་འཛིན་བསྒོམ་པ་ལ། མཉམ་བཞག་
འོད་གསལ། འཆི་ཀ་འོད་གསལ་བསྒོམ་པ་དང་གསུམ་ལས། དང་པོ་ལ་ཆོས་ཉིད་འོད་གསལ། ལམ་འོད་གསལ། ཡེ་ཤེས་འོད་གསལ་
གསུམ་ཞེས་ཀུན་མཁྱེན་བུ་གསུང་། སྒྱུ་ལུས་འོད་གསལ་དུ་བྱེད་པའི་དམིགས་པ་བཅུ་གསུམ་འབྱུང་སྟེ། བླ་མ་མགོས་ལོ་ཙཱ་བའི་གདམས་ངག་ལས་ཤེས་པར་བྱའོ། །ཞེས་རྗེ་ངོར་ཆེན་གསུང་། རླུང་དང་ལྡན་པའི་རྣལ་འབྱོར་ཤེས་པ་དེ་ནི་འོད་གསལ་བར་ཞུགས་ཏེ། ཞེས་གསུངས་ཤིང་། སྤྱོད་བསྡུས་སུ། འོད་གསལ་བ་དེ་དོན་དམ་པའི་བདེན་པའི་རང་གི་མཚན་ཉིད་ཡེ་ཤེས་ཀྱི་མིག་གིས་མཐོང་ཞེས་གསུང་། དེའང་སྣོད་བཅུད་ཐམས་ཅད་དུས་གཅིག་ལ་བདག་ལ་བསྡུས། རང་རྡོ་རྗེ་འཆང་གི་སྐུ་སྒྱུ་མ་ལྟ་བུ་དེ་མེ་ལོང་ལ་ཧས་བཏབ་པ་བཞིན་གྱུར་པའི། ཡེ་ཤེས་རིལ་འཛིན་དང་། སྣོད་བཅུད་གཞལ་ཡས་ཁང་ནས་རིམ་གྱིས་ན་དའི་བར་བསྡུས། ནཱ་ད་དེ་མེ་ལོང་ལ་ཧས་བཏབ་པར་གྱུར་
པའི་ཡེ་ཤེས་རྗེས་གཞིག་གོ། །
འོད་གསལ་ཞི་བའི་དབྱིངས་ལ་མཉམ་བཞག་ནས། ། བརྩོན་འགྲུས་ཅན་མཐོང་བའི་ཆོས་ལ་~269~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སངས་རྒྱ་བའི་མན་ངག་ནི།  སྤྱོད་པ་གསུམ་གོམས་མཚན་ཐོབ་འཕེན་པ་ཡིས། །མུན་པ་ཉི་ཟླ་ལུགས་ཟློག་སྣང་གསུམ་
ལས། །ཚེ་འདིར་ཟུང་འཇུག་སྐུ་རུ་ལྡང་བར་ཤོག ། རིམ་ལྔའི་འགྲེལ་པར། སྒྱུ་ལུས་སྐབས་སུ། ཀུན་རྫོབས་དང་དོན་དམ་ལ་
སོགས་པའི་མཚན་ཉིད་ཅན་གྱི་ཟུང་དེ་གཉིས་ཐ་མི་དད་པར་འཇུག་པ་ནི་ཟུང་དུ་འཇུག་པ་ཞེས་བྱ་སྟེ། ཞེས་དང་། ཟུང་འཇུག་ཏུ་ལྡང་ཚུལ་
ནི༑ མངོན་པར་བྱང་ཆུབ་པའི་རིམ་པ་ལས། འདིས་འོད་གསལ་ཡང་དག་པར་ཐོབ་པ། དེའི་ལུས་དང་ངག་དང་སེམས་དྲི་མ་མེད་པའི་ངོ་བོ་
ཉིད་ཐམས་ཅད་སྟོང་པ་ཉིད་ཡིན་པས། རྣམ་ཤེས་གསུམ་རྣམ་པར་དག་པའི་ཞེས་གསུངས། ལེ་ལོ་ཅན་བར་དོར་འཚང་རྒྱ་བའི་མན་ངག་ནི།
འཕེན་པ་ཏིང་འཛིན་རྗེས་དྲན་གསོས་བཏབ་རྒྱུ། །མཚམས་སྦྱོར་ཟླ་ཉི་རྨག་དང་ནམ་མཁའི་རྟགས། །འབྱུང་
ཟློག་དགེ་སྦྱོར་གསལ་འདེབས་འཕེན་ཤུགས་ཀྱིས། །བར་དོར་ཟུང་འཇུག་སྐུ་རུ་ལྡང་བར་ཤོག །བར་དོར་ཟུང་འཇུག་མ་ཐོབ་སྐྱེ་བའི་ཚེ། །བར་དོ་ལམ་བྱེད་ཉམས་ལེན་འཁྲུལ་མེད་ཀྱིས། །རྣམ་བྱང་འོད་ལྔའི་རྟགས་ལ་མ་འཁྲུལ་བར། །སྐྱེ་གནས་མཆོག་ཏུ་བསམ་བཞིན་སྐྱེ་བར་ཤོག །
བར་དོའི་ལུས་དེ། འོད་གསལ་དང་། སྒྱུ་མ་ལྟ་བུ་དང་།
བསྐྱེད་རིམ་སྟེ། སྦྱང་ཐབས་རྣམས་གསུམ་གྱིས་སྦྱང་མ་ནུས་ན། སྐྱེ་གནས་ངན་པ་བསྡམས་ཏེ། བདེ་བ་ཅན་ལྟ་བུའི་དག་པའི་ཞིང་དུ་སྐྱེ་
བར་བྱའོ་སྙམ་པའི་འདུན་པ་སྔོན་དུ་བཏང་། ནག་ཁྲིད་ནས་བཤད་པའི་འཕོ་བའི་གདམས་པ་ཉམས་སུ་བླངས་ནས། བར་དོ་ནས་འཕོས་ཏེ་
དག་པའི་ཞིང་དུ་འཕོ་བར་བྱའོ། །
སད་གཉིད་འཆི་བའི་གནས་སྐབས་རེ་རེ་ལའང་། །སྐུ་གསུམ་ལམ་བྱེད་བསྲེ་བར་གསུམ་གསུམ་སྟེ། །
བསྲེ་བ་རྣམ་དགུས་སྐྱེ་འཆི་བར་དོ་སོགས། །སྣང་སྲིད་དགེ་སྦྱོར་བསྐུལ་མར་རྟོགས་པར་ཤོག  ། འདིའི་གནད་ཞལ་
ལས་ཤེས། ། དེ་ལས་ལངས་པའི་རྗེས་ཐོབ་ཐུན་མཚམས་སུ། །གང་ཤར་འདུས་པའི་རྟེན་དང་དཀྱིལ་འཁོར་ལྷ། །
གང་གྲགས་ཟབ་མོ་སྔགས་ཀྱི་ཡི་གེའི་སྒྲ། །གང་དྲན་ཏིང་འཛིན་མཆོག་ཏུ་འཆར་བར་ཤོག །རྫོགས་སངས་
རྒྱས་ནས་བརྒྱུད་པ་བར་མ་ཆད། །གྲུབ་ཆེན་ཀུན་གྱིས་འདི་བསྒོམས་འདི་ཡིས་གྲོལ། །དཔྱད་གསུམ་དག་པའི་རྨད་བྱུང་གྲུབ་པའི་སྲོལ། །སངས་རྒྱས་དགྱེས་པའི་ལམ་བཟང་བླ་ན་མེད། །
ཁ་ཅིག་གསང་འདུས་ལུས་དཀྱིལ་གྱི་དབང་
ལ༑ སངས་རྒྱས་ནས་བརྒྱུད་པ་བར་མ་ཆད་མེད་པར་འདོད་པ་དེ་ནི་མི་རིགས་ཏེ། སངས་རྒྱས་ཀྱིས་ཡེ་ཤེས་མཁའ་འགྲོ་ལ་གནང་། དེ་ནས་
མཁའ་འགྲོ་མ་པད་མ་ཞབས། ཟླ་བ་སྒྲོན་མ། ཉི་མ་འོད། བདེ་བའི་དངོས་གྲུབ་ཆུ་ཤིང་སྙེ་མ་ཅན། དེ་ལ་རྗེ་བཙུན་མར་པས་གསན་ནས།
ད་ལྟའི་བར་དུ་བརྒྱུད་པ་བར་མ་ཆད་དུ་ཡོད་པའི་ཕྱིར།  འཕགས་ཞབས་འདུས་པ་ལུགས་གཉིས་ཕ་རྒྱུད་སྲོལ། ། རྒྱ་བོད་དུ་ཉི་
ཟླ་ལྟར་གྲགས་པའི་འདུས་པའི་སྲོལ་ནི་གཉིས་ཏེ། འཕགས་ལུགས་དང་། ཡེ་ཤེས་ཞབས་ལུགས་སོ། །ཁ་ཅིག་ཇོ་བོ་ལུགས་དང་གསུམ་
ཟེར། ཁ་ཅིག་ཤན་ཏི་པའི་ལུགས་དང་གསུམ་ཟེར། འཕགས་ལུགས་ལའང་། མར། འགོས། ཇོ་བོ། ཕྱག །དཔྱལ། ས་ལུགས་ལ་སོགས་
པའི་ལུགས་དཔག་ཏུ་མེད་པ་ཅིག་བོད་ཡུལ་དུ་བྱུང་ངོ་། ། ཟབ་རྒྱས་གཏིང་དཔག་དཀའ་མོད་དེ་ལྟ་ནའང་། །འདུས་པའི་སྤྱི་~270~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལམ་དབང་དང་རིམ་པ་གཉིས། །དེ་ལས་གཙོ་བསྡུས་མཐར་ཐུག་ཉམས་ལེན་འདི། །གནས་གསུམ་མཁའ་
འགྲོའི་སྲོག་སྙིང་མྱུར་ཁྱད་ལམ། །ཆེས་མཆོག་ཡང་སྙིང་མི་བཤིགས་ཐིག་ལེ་མཆོག །སྐལ་དམན་སྐྱེ་བོ་འཇུག་གམ་མིན་ཡང་རུང་། །སྐལ་ལྡན་འདི་སྒོམ་འདི་ཡིས་གྲོལ་བར་ཤོག །རིམ་གཉིས་ཏིང་འཛིན་གོམས་པ་མངོན་གྱུར་ནས། །སྤྲོས་བཅས་སྤྲོས་མེད་ཤིན་ཏུ་སྤྲོས་མེད་ཀྱིས། །སྤྱོད་པས་མཚམས་སྦྱར་ལྟ་བས་བོགས་དབྱུང་ཏེ། ། གསང་བ་འདུས་པའི་ས་ལམ་ཀུན་བསྒྲོད་ཤོག །ཚིག་ཕྲེང་སྦུ་བས་མ་ངོམས་དེ་དོན་བསྒོམ། །དེ་ནས་བཟུང་སྟེ་འདུས་པའི་རྣལ་འབྱོར་པ། །ཞེས་བྱར་མིང་ཐོབ་ཀུན་གྱིས་མཆོད་པ་དང་། །སྤྱི་བོའི་ཐོད་བཞིན་རྒྱུན་དུ་བསྟེན་པར་ཤོག །སྟོང་ཕྲག་སུམ་ཅུ་རྩ་བདུན་ཕ་རྒྱུད་གཞུང་། །ཀུན་ལས་ཟབ་རྒྱས་འདུས་པ་རྩ་བཤད་རྒྱུད། །ཀླུ་སྒྲུབ་ཞབས་ཀྱིས་རྨད་བྱུང་ལམ་སྲོལ་དེར། །ཐར་འདོད་སྐྱེ་བོ་རིང་ནས་འཇུག་པར་ཤོག །མཁས་རྣམས་གྲགས་པ་གཙོར་འཛིན་ཚིག་ལ་ལ་ཞེན། །སྒོམ་ཆེན་འཚོ་བའི་རྗེས་འབྲང་གྱ་ཚོམས་བསྒོམ། །འགྲོ་གཞན་དོན་མེད་བྱ་བས་ཚེ་ལོ་འདའ། །དེ་རྣམས་ཀུན་ཀྱང་ཚུལ་འདིར་འཇུག་པར་ཤོག །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཉི་ཟླ་ལྟར་གྲགས་གསང་བ་འདུས་པ་ཡི། །རྣལ་འབྱོར་རྣམ་དྲུག་ཟབ་ལམ་རིམ་པ་ལྔ། །ཐུན་བཞིར་བསྒོམས་པས་ཚེ་འདིར་མཆོག་ཐོབ་ཤོག །གལ་ཏེ་ཚེ་འདིར་སངས་རྒྱས་མ་ཐོབ་ན། །འཆི་ཚེ་དཔའ་བོ་མཁའ་འགྲོའི་ཚོགས་རྣམས་ཀྱིས། །མཁའ་སྤྱོད་གནས་སུ་སུམ་ཅུ་རྩ་གཉིས་ཀྱི། །འདུས་པའི་དཀྱིལ་འཁོར་དབུས་སུ་འཁྲིད་པར་ཤོག །དུས་དེར་ཟབ་མོའི་ལམ་ལ་འབད་པ་ན། །བདེ་སྟོང་དབྱེར་མེད་ཟུང་འཇུག་ཏིང་འཛིན་གྱིས། །སྤང་བྱའི་ལྷག་མ་མ་ལུས་ཀུན་སྤངས་ཏེ། །མི་བསྐྱོད་རྡོ་རྗེའི་གོ་འཕང་བརྙེས་པར་ཤོག །ཁྱད་པར་གསང་བ་འདུས་པའི་ཤིང་རྟའི་སྲོལ། །འཕགས་མཆོག་ཀླུ་སྒྲུབ་ཞབས་ཀྱིས་ཕྱེ་བ་བཞིན། །རང་ཉིད་བསྒྲུབ་དང་གཞན་ལ་འདོམ་པ་ལ། །གེགས་མེད་ཕྱོགས་དུས་ཀུན་དུ་རྒྱས་བྱེད་ཤོག །ཆེན་པོ་རྣམས་ཀྱིས་ལན་བརྒྱར་བསྔགས་པ་ཡི། །སྙན་རྒྱུད་ཚད་མ་བཞི་ལྡན་གྲུབ་པའི་སྲོལ། །དཔྱོད་ལྡན་མཁས་པ་མགུ་བསྐྱེད་རྩོད་བྲལ་བ། །ལམ་བཟང་འདི་དང་མཇལ་བ་བླ་མའི་དྲིན།།
༈ ན་མོ་གུ་རུ་ཝེ། གསང་གསུམ་འདུས་པའི་དཔལ་ལྡན་འཇམ་པའི་དབྱངས། །གང་གིས་རྗེས་བཟུང་
གྲུབ་ཆེན་ཡེ་ཤེས་ཞབས། །བཤད་བསྒྲུབ་ཆུ་བོ་གཉིས་འདུས་མར་མེ་མཛད། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །རྨད་བྱུང་ལམ་སྲོལ་མཛོད་འཛིན་དཔལ་གྱི་སྡེ། །ཟབ་གསལ་རྟོག་པ་མཐར་ཕྱིན་དྲི་མེད་སྦས། །མཉམ་མེད་མཁས་གྲུབ་ཆེན་པོ་ཁ་ཆེ་བ། ཕྱག་འཚལ་གསོལ་འདེབས་སྙིང་ནས་སྐྱབས་སུ་འཆི། ། རྗེ་བཙུན་རྣལ་འབྱོར་དབང་ཕྱུག་རིས་ཆེན་གྲགས། །མཁས་མང་སྤྱི་བོས་འདུད་པའི་སེན་དྷ་པ། །སྔགས་འཆང་~271~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སྐད་གཉིས་སྨྲ་བའི་སྒྲ་བསྒྱུར་ དཔལ་གྲགས་ གཉན། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །ཟུང་
འཇུག་མཁའ་སྤྱོད་བསྒྲོད་པའི་དབའུ་པ། །བསྟན་པའི་མངའ་བདག་བརྩེ་ཆེན་ས་སྐྱ་པ། །མི་ཐུབ་ཟླ་བའི་རྣམ་
འཕྲུལ་བསོད་ནམས་རྩེ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དཔག་ཡས་ཡོན་ཏན་གཏེར་མངའ་རྗེ་བཙུན་མཆོག །དྲི་མེད་མངོན་པར་སངས་རྒྱས་ཆོས་ཀྱི་རྗེ། །ཚོགས་གཉིས་རྒྱ་མཚོའི་དབུས་གནས་ཆོས་རྒྱལ་འཕགས། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །ཆོས་མཆོག་གདམས་པའི་རྒྱུན་འཛིན་ཀུན་དགའ་གྲགས། །རྒྱུད་སྡེ་རྒྱ་མཚོའི་བཀའ་བབས་དགའ་ལྡན་པ། །དེ་སློབ་དགའ་ལྡན་གཉིས་པ་ཀུན་དགའི་མཚན། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དམ་པས་རྗེས་བཟུང་བཤེས་གཉེན་རྡོ་རྗེ་དཔལ། །མཁས་མཆོག་རྣལ་འབྱོར་དབང་ཕྱུག་གྲགས་པ་དཔལ། །ཀུན་མཁྱེན་གྲུབ་པའི་དབང་ཕྱུག་གངས་ཁྲོད་པ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །གནས་ལྔ་རིག་པའི་པཎ་ཆེན་མ་ཏིའི་ཞབས། །དཀའ་སྤྱད་འགྲོ་ཕན་མཐར་ཕྱིན་ས་བཟང་འཕགས། །རྗེ་བཙུན་རྡོ་རྗེ་འཆང་དབང་ངོར་ཆེན་པ།  །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དཔལ་ལྡན་བླ་མས་རྗེས་བཟུང་ཀུན་དགའི་མཚན། །བཀའ་དྲིན་གསུམ་ལྡན་རྩ་བའི་བླ་མ་སོགས། །འདུས་པ་ཞབས་ལུགས་རྩ་བརྒྱུད་བླ་མ་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །
རྗེ་གསེར་མདོག་ཅན་པའི་དྲུང་དུ། ཡེ་ཤེས་ཞབས་ལུགས་ཀྱི་དབང་། སྒྲུབ་ཐབས་ཀུན་བཟང་། དཀྱིལ་ཆོག་བཞི་བརྒྱ་ལྔ་བཅུ་པ།
འཇམ་དཔལ་ཞལ་ལུང་། བདག་བསྒྲུབ་པ་སོགས་དང་། འཕགས་པ་རིན་པོ་ཆེས་མཛད་པའི་སངས་རྒྱས་ཡེ་ཤེས་ཞབས་ཀྱི་རྣམ་ཐར། བླ་
མ་བརྒྱུད་རིམ། འཇམ་རྡོར་ལྷ་བཅུ་དགུའི་མངོན་རྟོགས་དགོས། ཡེ་ཤེས་ཞབས་འདུགས་རྣམས་ཐོབ། རྒྱ་མ་ཀུན་སྤངས་པའི་དྲུང་དུ། རྗེ་ངོར་པས་མཛད་པའི་འཇམ་རྡོར་ལྷ་བཅུ་དགུའི་བསྟོད་པ། ཞལ་ལུང་། གྲོལ་ཐིག་གི་རྫོགས་རིམ་སྨོན་ལམ་དུ་བྱས་པ་ཐོབ། ཡང་ཞལ་ལུང་དང་། གྲོལ་ཐིག་གི་ཁྲིད་ཀྱི་བརྒྱུད་པ་ལུགས་གཅིག་ནི་འཇམ་པའི་རྡོ་རྗེ་ཡེ་ཤེས་ཞབས། མར་མེ་མཛད་བཟང་པོ། དཔལ་སྡེ། དྲི་མེད་སྦས་པ། བ་ལིང་ཨཱ་ཙརྱ། གཉོས་ལོ་ཙཱ་བ། གཉོས་དཔལ་བེ། གཉོས་གྲགས་པ་དཔལ། གཉོས་གཟི་བརྗིད་དཔལ། སྟོན་མོ་ལུང་པ་ཡེ་ཤེས་མཁར། ཀུན་མཁྱེན་ཆོས་འོད། ཀུན་མཁྱེན་འཕགས་འོད། ཀུན་མཁྱེན་བུ་སྟོན། ལོ་ཆེན་བྱང་རྩེ། ལོ་ཆེན་གྲགས་རྒྱལ། པཎ་ཆེན་ཕྱོགས་ལས་རྣམ་རྒྱལ། ཆོས་རྗེ་ཤེས་རིན་པ། གྲུབ་ཆེན་མོན་རྫོངས། དེའི་དྲུང་དུ། བདག་གིས་ཞལ་ལུང་ནང་། གྲོལ་ཐིགས་ཀྱི་ཁྲིད། ཆོས་རྗེ་ཤེས་རིག་པའི་ཡིག་ཆའི་སྟེང་ནས་ཐོས་ནས། ཞལ་ལུང་དང་གྲོལ་ཐིགས་ཀྱི་རྒྱ་གཞུང་གི་ལུང་ཀྱང་ཐོབ། དེ་དག་ནས་བརྒྱུད་པའི་འཇམ་པའི་རྡོ་རྗེ་ལ་བརྟེན་
པའི་འཕོ་བ་གནད་སྔ་མ་ཡང་ཐོབ།
བདེ་གཤེགས་རིགས་ལྔ་ཡུམ་བཞི་སེམས་མ་དྲུག །སྒོ་བཞིའི་བསྲུང་མ་བགེགས་
འཇོམས་ཁྲོ་བོ་བཞི། །ཟབ་གསལ་བཅུ་དགུའི་དཀྱིལ་འཁོར་ལྷ་ཚོགས་ལ། །ཕྱག་འཚལ་གསོལ་འདེབས་སྙིང་~272~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ནས་སྐྱབས་སུ་མཆི། །ཕ་རྒྱུད་འདུས་པའི་བསྲུང་མར་བཀའ་བསྒོས་ཤིང་། །ཁས་བླངས་དམ་བཅའ་དཔལ་
མགོན་ཞལ་བཞི་པ། །ལས་བྱེད་ཕོ་ཉ་སྲིང་མོ་བཞི་ལ་སོགས། །བསྟན་པ་བསྲུང་བའི་དམ་ཅན་རྒྱ་མཚོའི་ཚོགས། །བདག་ཅག་དཔལ་ལྡན་འདུས་པའི་རྣལ་འབྱོར་པ། །འཁོར་བཅས་ཀུན་ལ་བུ་བཞིན་སྐྱོང་བ་དང་། ། ཐུབ་བསྟན་སྤྱི་དང་གསང་བ་འདུས་པ་ཡི། །བཤད་བསྒྲུབ་བསྟན་པ་རྒྱས་པར་མཛད་དུ་གསོལ། །རྣམ་དག་དབང་གིས་སྨིན་ཞིང་དམ་ཚིག་ལྡན། །སྙེན་སྒྲུབ་རྣམ་བཞི་ཟབ་ལམ་རྣལ་འབྱོར་གསུམ། །ཐུན་བཞིའི་རྣལ་འབྱོར་མེ་ཏོག་ཆུན་པོ་དེ། །འཇམ་པའི་རྡོ་རྗེ་བླ་མ་ལྷར་བཅས་འབུལ། །སྣོད་བཅུད་དག་པར་མ་གཏོགས་ཐ་མལ་ཞེན། །ལྷར་སྣང་སྟོང་པར་མ་ཤེས་གྱ་ནོམ་པའི། །མཚན་འཛིན་ཆོས་སུ་ཞེན་པའི་ཉེས་སོགས་གང་། ། འགྱོད་པས་མཐོལ་ཞིང་སྡོམ་པའི་སེམས་ཀྱིས་བཤགས། །གང་ཤར་ལྷ་སྐུར་གསལ་བའི་བསྐྱེད་རིམ་དང་། ། ལྷར་སྣང་སྟོང་པའི་ཡེ་ཤེས་རྫོགས་རིམ་མཆོག །བསྐྱེད་རྫོགས་ཟུང་འཇུག་འདུས་པའི་རྣལ་འབྱོར་པ། །རྡོ་རྗེ་འཛིན་པ་ཀུན་ལ་རྗེས་ཡི་རང་། །འདུས་པའི་ཁང་བཟང་མཐའ་དྲུག་ཚུལ་བཞི་ཡི། །རྒྱ་ཡིས་དམ་བཅིངས་མ་སྦས་ལེགས་ཕྱེ་ནས། །ཟབ་ཅིང་རྒྱ་ཆེ་དབང་བཤད་མན་ངག་གི། །གསང་བ་འདུས་པའི་ཆོས་ཀྱི་བདུད་རྩི་སྩོལ། ། འཇམ་པའི་རྡོ་རྗེའི་རྩ་བརྒྱུད་བླ་མ་དང་། །ཟབ་གསལ་བཅུ་དགུའི་དཀྱིལ་འཁོར་ལྷ་ཚོགས་རྣམས། །གདུལ་བྱ་དག་པའི་སེམས་ཀྱི་ཆུ་གཏེར་དུ། །སྒྲིབ་མེད་རྟག་འཆར་གུས་པས་གསོལ་བ་འདེབས། །གསང་བ་འདུས་པ་རྨད་བྱུང་གྲུབ་པའི་ལམ། །གྲུབ་ཆེན་ཡེ་ཤེས་ཞབས་ཀྱི་བཞེད་ཇི་བཞིན། །འཁྲུལ་མེད་ཉམས་ལེན་བགྱིས་པའི་དགེ་སོགས་གང་། །འཇམ་པའི་རྡོ་རྗེའི་བྱང་ཆུབ་ཕྱིར་བསྔོའོ། །
བདག་ཀྱང་དེང་ནས་བྱང་ཆུབ་མ་ཐོབ་པར། ། ལེགས་གསུངས་འདུལ་བའི་བསྟན་ལ་ལེགས་ཞུགས་
ནས། །བཤེས་གཉེན་དམ་པ་རིང་ནས་ཚོལ་བ་དང་། །རྗེ་བཙུན་བླ་མ་རྗེས་སུ་འཛིན་པར་ཤོག །ཕྱི་ནང་རིག་གནས་ཀུན་ལ་མ་རྨོངས་ཤིང་། །སྔགས་གཞུང་རྒྱ་མཚོའི་དོན་ལ་གོམས་པ་རབ། །ཁྱད་པར་གསང་བ་འདུས་པའི་རྒྱུད་སྡེ་ལ། །ཐོས་དང་བསམ་པས་ཡིད་ཆེས་བརྙེད་པར་ཤོག །རིག་གནས་ཀུན་ལ་བསླབ་སྦྱངས་མཐར་ཕྱིན་ནས། །རྨད་བྱུང་མཁས་པའི་བྱ་བ་རྣམ་གསུམ་གྱིས། །གཅིག་ཏུ་བསྟན་པ་འབའ་ཞིག་ཉེར་དགོངས་ཏེ། ། སངས་རྒྱས་བསྟན་པ་ཆེས་ཆེར་གསལ་བར་ཤོག །དེ་ནས་འདུ་འཛིའི་རྣམ་གཡེང་ཀུན་སྤངས་ཏེ། །གངས་དང་རི་སུལ་ནགས་ཀྱི་ཁྲོད་རྣམས་སུ། །གང་བྱུང་ཆོག་ཤེས་ཚངས་སྤྱོད་གྲོགས་དང་བཅས། །ཚེ་འདི་བློས་བཏང་བསྒྲུབ་ལ་བརྩོན་པར་ཤོག །ཆོས་གོས་གསུམ་དང་ལྷུང་བཟེད་མཁར་བསིལ་དང་། །རྡོ་རྗེ་དྲིལ་བུ་ཁ་ཊཱཾ་ཅང་ཏེའུ་སོགས། །ཕྱི་ནང་རྟགས་ཀྱི་ཉེར་འཁོ་ཙམ་འཛིན་ཞིང་། །སོ་སོའི་བསླབ་པ་ཚུལ་བཞིན་སློབ་པར་ཤོག ། ~273~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
རྣམ་དག་འདུལ་བའི་ཁྲིམས་ཀྱིས་ལེགས་བསྡམས་ཤིང་། །རྒྱལ་སྲས་སྤྱོད་པའི་བསམ་སྦྱོར་རྨད་དུ་བྱུང་། །
གསང་ཆེན་ལམ་གྱི་བསྐྱེད་རྫོགས་ཟུང་འཇུག་གི། །སྡོམ་གསུམ་ལམ་གྱི་ཉམས་ལེན་འཁྲུལ་མེད་ཤོག །སྨིན་བྱེད་བུམ་དབང་ཚུལ་བཞིན་བསྐུར་བ་ལས། །ཕུང་ཁམས་རྒྱལ་བ་རིགས་ལྔའི་དཀྱིལ་འཁོར་ལྷ། །མགྲིན་པའི་རྩ་གནས་གསང་བའི་བདུད་རྩིས་གང་། །དེ་ལས་ངག་གནས་སྔགས་སུ་འཆར་བར་ཤོག །ཆོས་དབྱིངས་རྡོ་རྗེས་འཁྱུད་པའི་སྙོམས་འཇུག་གིས། །སེམས་ཉིད་བདེ་སྟོང་ཟུང་འཇུག་ལྷན་ཅིག་སྐྱེས། །བཞི་པའི་དུས་སུ་གསུམ་པའི་ཡེ་ཤེས་དེས། །ཟབ་མོའི་ཆོ་གས་གནས་ལུགས་རྟོགས་པར་ཤོག །རྣམ་དག་དབང་གིས་སྨིན་པ་དེ་ཡི་ཚེ། ། སྔགས་འཆང་རིག་འཛིན་ཀུན་གྱི་བསྒྲོད་གཅིག་ལམ། །ལམ་གྱི་རྩ་བ་དབང་བཞིའི་དམ་ཚིག་རྣམས། །མིག་གི་འབྲས་བཞིན་གཅེས་པར་འཛིན་པར་ཤོག །ལྷ་སྐུར་སྒྱུ་མ་ལྟ་བུའི་ངང་ཉིད་ནས། །རྒྱལ་བ་མཆོད་དང་སེམས་ཅན་སྨིན་བྱེད་སོགས། །རྒྱ་ཆེན་བསོད་ནམས་ཚོགས་ལ་རབ་འབད་པས། །འཁོར་བར་སྐྱེ་བའི་ལས་ཀུན་དག་པར་ཤོག །
ཁ་ཅིག་སྐབས་འདིར་ཚད་མེད་བཞི་མི་བསྒོམ་པ་མི་འཐད་དེ། ཀུན་བཟང་དུ། སྙིང་རྗེའི་སྟོབས་ཀྱིས་ཞེས་གསུངས་ཤིང་།
ཀུན་ཏུ་བཟང་མོར་རྒྱས་པར་བསྒོམ་ཚུལ་གསུངས། །ཕྱག་འཚལ་མི་བྱེད་པའང་མི་འཐད་དེ། །ཇོ་བོས་མཛད་པའི་ཕྱིར་རོ། །གཞན་ཡང་
རང་གི་ཡིད་ལ་ཞེས་པའི་འགྲེལ་པར། ཐ་ག་ནས ་རྣལ་འབྱོར་པའི་ཡིད་ལ་གནས་པ་དེ། རང་གི་སེམས་གནས་པ་དེ་ལས་གཞན་ཡོད་པ་མ་ཡིན་པས། རང་གི་སེམས་སོར་སྣང་བ་ཞེས་བྱ་བའི་དོན་ཏོ། །ཞེས་གསུངས། རྟོག་པ་མ་ལུས་པ་ཞེས་འགྲེལ་པར། གཉིས་སུ་མེད་པའི་ཡེ་ཤེས་ཀྱི་རང་བཞིན་ཞེས་གསུངས། འཇིག་རྟེན་ཞེས་སོགས་འགྲེལ་པར། འཇིག་རྟེན་ཐམས་ཅད་རང་གི་སེམས་ཉིད་དེ་ལྟར་སྣང་བ་ལས་ལོགས་ན་མེད་མོད་ཀྱི། ཞེས་གསུངས། ཀུན་བཟང་དང་ཇོ་བོས། བསྲུང་འཁོར་ཐུན་མོང་མ་ཡིན་པ་མ་མཛད་པ་ལྟར། བུ་སོགས་ཀྱིས་ཀྱང་མ་མཛད། ཀུན་ཏུ་བཟང་མོ་དང་། ཨ་བྷྱ་སོགས་ཀྱིས་རྒྱས་པར་གསུངས།
ཆོས་ཀུན་རྣམ་ཐར་སྒོ་གསུམ་རང་བཞིན་དུ། ། ལེགས་པར་རྟོགས་ནས་སྤྲོས་བྲལ་དམ་པའི་དོན། །ཡེ་
ཤེས་ཚོགས་ཀྱི་རྣམ་པར་ལེགས་བསྒོམས་པས། །ཉོན་མོངས་རྟོག་པའི་དྲ་བར་ཞིག་གྱུར་ཅིག ། ཡེ་ཤེས་ཞབས་ཀྱིས།
ཧེ་རུ་ཀའི་སྒྲུབ་ཐབ་ཐབས་འགྲེལ་པར། ཆོས་ཐམས་ཅད་རྣམ་པར་རིག་པ་ཙམ་དུ་བསྒོམ་པ་སྔར་བྱས་ལ། དེ་བརྟན་པར་བྱ་བའི་ཕྱིར། ཨོཾ་ཤུ་ནྱ་ཏ་ཞེས་སོགས་དང་། སྟོང་ཉིད་ཀྱི་སེམས་དེ་ཉིད་ཡི་གེ་ཧཱུྃ་དུ་བསམ་ལ་ཞེས་དང་། ཀུན་བཟང་འགྲེལ་པར། ཐ་ཀ་ནས། སྟོང་ཉིད་ནི་གཉིས་སུ་མེད་པའི་ཡེ་ཤེས་ཀྱི་ངོ་བོ་ཉིད་དོ། །ཞེས་དང་། བྱིས་པ་རྣམས་ཀྱིས་བཏགས་པའི་གཟུང་བ་དང་འཛིན་པའི་རྣམ་པ་དང་བྲལ་བ་ཡིན་གྱི། རྣམ་པ་ཐམས་ཅད་དུ་རང་བཞིན་གྱིས་སྟོང་པ་ནི་མ་ཡིན་ཏེ། གཞན་དུ་ན་དངོས་པོ་ཞེས་བྱ་བ་དང་འགལ་བའི་ཕྱིར་རོ། །ཞེས་སོ། ། ཀུན་ཏུ་བཟང་མོར། སྟོང་པ་ནི་དངོས་པོ་ཐམས་ཅད་ཡེ་ནས་མེད་པ་ནི་མ་ཡིན་ནོ། །གཞན་དུ་ཡིན་ན་དངོས་པོ་ཐམས་ཅད་ལས་འགལ་བར་འགྱུར། ཞེས་གསུངས་པས། འདིའི་སྟོང་ཉིད་དང་། ཡེ་ཤེས་དང་། གཞལ་ཡས་ཁང་སོགས་ཀྱང་སྟོང་པ་ཉིད་ཀྱི་ཡེ་ཤེས་ལ་བསྒྲུབ་དགོས་~274~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པར་གསུངས།  རྣལ་འབྱོར་འབྲས་བུ་མངོན་དུ་བྱས་པའི་ཚེ། །གནས་རྣམས་རིན་ཆེན་ལས་གྲུབ་གཞལ་ཡས་ཁང་། །
བཀོད་ལེགས་དབྱིབས་མཛེས་དམ་པར་འགྲུབ་པའི་རྒྱུར། །ཞིང་ཀུན་དག་པའི་རྣལ་འབྱོར་མཐར་ཕྱིན་ཤོག །
འདིར་གཞལ་ཡས་ཁང་ནི། འགྲེལ་པ་རྣམས་སུ་ཡེ་ཤེས་ཀྱི་སྣང་བ་ལ་བཤད་དོ། ། གཞི་ལ་གནས་པའི་སྐྱེ་འཆི་བར་དོ་གསུམ། །
ཇི་ལྟར་གྲུབ་བཞིན་ལམ་དུ་བྱས་པ་ལས། །འབྲས་བུ་སྐུ་གསུམ་མངོན་དུ་བྱེད་པའི་ལམ། །དང་པོ་སྦྱོར་བའི་ཏིང་
འཛིན་མཐར་ཕྱིན་ཤོག ། ཁ་ཅིག་རྒྱུ་རྡོར་འཛིན་སྐབས་སུ། ང་རྒྱལ་མི་བྱེད་པར་འདོད་ཀྱང་། ཀུན་བཟང་དུ། ང་རྒྱལ་དང་ལྡན་ཞེས་
དང་། བཟང་མོར། རྣལ་འབྱོར་པ་རྗེ་བཙུན་རྡོ་རྗེ་འཛིན་པར་གྱུར་ཏེ། ཞེས་དང་། མར་མེ་མཛད་བཟང་པོས། བདག་ལ་དེའི་ང་རྒྱལ་བྱ།
ཞེས་དང་། ཇོ་བོ། རིན་ཆེན་རྡོ་རྗེ། ཤནྟི་པ་རྣམས་ཀྱིས་བདག་ཉིད་རྡོ་རྗེ་འཛིན་པ་ཞེས་ང་རྒྱལ་བྱ་བར་གསུངས། སེམས་ཅན་ལ་དབང་བསྐུར་བའི་རྣལ་འབྱོར་འཕགས་ལུགས་པས་ལྷག་མོས་ཀྱིས་མཛད་པར་སྦྱར། འདིར་བཅུད་ཀྱི་ཞིང་སྦྱོང་དུ་གསུངས། རིན་ཆེན་རྡོ་རྗེ་དང་། འགྲེལ་པ་འདུས་པའི་རྒྱན་གཉིས་སུ། ས་བོན་གྱིས་བྱུང་བ་མ་གཏོགས་བསྐྱེད་པ་དང་མིག་སོགས་སྦྱོང་བ་བཀག །ཇོ་བོས་ས་བོན་ལས་བསྐྱེད་པ་དང་། དེས་དབྱུང་བ་གསུངས། ཀུན་བཟང་དུ་དབྱུང་བས་གསུངས་ཀྱི་བསྐྱེད་པ་མི་གསལ། བཟང་མོར་ཆོ་ག་གསུམ་བསྐྱེད་སོགས་གསུངས། སྨན་ཞབས་ཀྱིས་ས་བོན་གྱིས་འབྱིན་པ་བཀག །
འགྲོ་བའི་དོན་དུ་དཀྱིལ་འཁོར་ལྷ་ཚོགས་རྣམས། །ནམ་མཁའི་ཁམས་ཀུན་ཁྱབ་པར་རབ་སྤྲོས་ནས། །
སྣ་ཚོགས་མཛད་པས་སེམས་ཅན་སྨིན་བྱེད་པའི། །ལས་རྒྱལ་མཆོག་གི་རྣལ་འབྱོར་མཐར་ཕྱིན་ཤོག ། ཀུན་མཁྱེན་
བུ༑   མངལ་དུ་ཡང་། ཡེ་ཤེས་དགུག་གཞུག །དབང་བསྐུར་བདུད་རྩི་མྱང་བའི་བར་མཛད། ཁ་ཅིག་དེ་མི་འཐད་པར་བྱས་ནས། རང་ལུགས་མངལ་དུ་དཀྱིལ་འཁོར་བསྐྱེད། །སྤྲོ་བསྡུས་དཀྱིལ་འཁོར་ལ་བཀོད་དེ། །ཡན་ལག་བཞི་རྫོགས། མཆོད་བསྟོད་བདུད་རྩི་མྱང་བའི་བར་མཛད། ཀུན་བཟང་དང་། ཇོ་བོས་མཛད་པར་མ་སྦྱར། བོད་དག་གིས་སྦྱར་བ་རྣམས་ཀུན་ཏུ་བཟང་མོ། ཤཱནྟི་པ། རིན་ཆེན་རྡོ་རྗེ་སོགས་ཀྱི་གཞུང་དང་མི་མཐུན། སེམས་མ་དྲུག་གི་འབྱིན་སྔགས། ཇོ་བོས་འབྲུ་གསུམ་དང་། མཚན་སྔགས་སྤེལ། ཀུན་བཟང་གཉིས། མར་མེ་མཛད། རིན་ཆེན་རྡོ་རྗེ་སོགས་ཀྱི་འབྱིན་སྔགས་འབྲུ་གསུམ་དུ་གསུངས། མཆོད་པའི་སྐབས་སུ། ཀུན་བཟང་དུ། ཐ་དད་ཀུན་ཏུ་རྟོག་ལ་ངེས་པར་བྱ། ཞེས་པའི་འགྲེལ་པར། གཟུང་འཛིན་བྲལ་དགོས་པ་དང་། འཁོར་གསུམ་དུ་མི་རྟོག་པ་དགོས་པར་གསུངས། བསྟོད་པའི་སྐབས་སུ། ཕྱི་རོལ་གྱི་ལྷའི་གཟུགས་མེད་ཀྱི། རང་གི་ཡིད་ལྷག་པའི་ལྷ་ཡིན་ཏེ། གཙོ་བོའི་ལྷ་རང་གི་ཡིད་ཉིད་ཡིན་པའི་ཕྱིར་རོ། །ཞེས་གསུངས་ཤིང་། རྡོ་རྗེ་སེམས་ལ་ཕྱག་འཚལ་ལོ། །ཞེས་བྱ་བ་ནི། གཉིས་སུ་མེད་པའི་ཡེ་ཤེས་ཀྱི་ངོ་བོ་ཉིད་དུ་གྱུར་པའི་ཕྱིར་ཞེས་དང་། རང་གི་སེམས་འདི་ཉིད་ལ་འདུས་པའི་དཀྱིལ་འཁོར་གྱི་བདག་པོ་ཉིད་ཡིན་གྱི། འདི་ལས་ཕྱི་རོལ་ཏུ་གྱུར་པ་ཡོད་པ་མ་ཡིན་ནོ། །ཞེས་དང་། ཐམས་ཅད་གསང་འདུས་སུ་འདོད་པ་རྣལ་འབྱོར་རབ་ཀྱི་དབང་དུ་བྱས་ན་འཐད་དེ། སྤྱོད་ལམ་གྱི་རྣལ་འབྱོར་གྱི་སྐབས་སུ། ཡུལ་འདི་ཐམས་ཅད་རྡོ་རྗེ་སེམས་དཔའི་ངོ་བོ་ཉིད་དེ། གང་གི་ཕྱིར་དངོས་པོ་འདི་དག་ཐམས་ཅད་གཉིས་སུ་མེད་པའི་ཡེ་ཤེས་ཀྱི་ངོ་བོ་ཉིད་ཡིན་པའི་~275~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཕྱིར། ཞེས་གསུངས།  འོད་གསལ་བསྐྱེད་པ་ཐིག་ལེའི་རྣལ་འབྱོར་དང་། ། སེམས་རབ་བརྟན་བྱེད་ཕྲ་མོའི་རྣལ་འབྱོར་དང་།
འདི་གཉིས་ལས་རྒྱལ་མཆོག་ཏུ། ཇོ་བོ་དང་། རིན་ཆེན་རྡོ་རྗེ་གསུང་། འདི་ཉིད་ཀྱི་སྐབས་སུ། ཇོ་བོས་སྙེན་སོགས་ཆེན་པོ་ཉིད་ཡིན་པར་
བཤད། ཤནྟི་པ། རིན་ཆེན་རྡོ་རྗེ། སྨན་ཞབས་པ་རྣམས་ཆུང་འབྲིང་ཆེན་པོ་གསུམ་ཀ་ཚང་བར་བཞེད་དོ། །དངོས་གྲུབ་འགུགས་བྱེད་བཟླས་པའི་རྣལ་འབྱོར་གྱིས། ལྷ་སོ་སོའི་ཐུགས་ཀར་ས་བོན་རྣམས་ཀྱི་མཐར་མཚན་སྔགས་ཀྱིས་བསྐོར་བ་ལ་བལྟས་ལ། དེ་ལས་འོད་ཟེར་སྤྲོས་པས་སེམས་ཅན་གྱི་དོན་བྱས། སླར་འདུས། ཡི་གེ་རྣམས་ལ་ཐིམ་པ། སྤྲོ་བསྡུའི་དམིགས་པ་བྱ་ཞིང་། གོང་དུ་བརྗོད་པའི་འབྱིན་
སྔགས་བཟླའོ། །ཐུན་མོང་ནི་བཟླས་པ་ནི། གཙོ་བོར། ཨོཾ་ཨཱཿམཾ་ཧཱུྃ་ཞེས་བཟླའོ། །
ལས་རྒྱལ་མཆོག་གི་ཏིང་འཛིན་མཐར་ཕྱིན་
ཤོག །ཐ་མལ་རྣམ་རྟོག་ཀུན་འཇོམས་བསྐྱེད་རིམ་ལམ། །ཆུང་དང་བར་མ་ཆེན་པོའི་རིམ་པ་ཡི། །སྙེན་བསྒྲུབ་
བཞི་དང་ཏིང་འཛིན་རྣམ་པ་གསུམ། །ཐུན་བཞིར་བསྒོམ་པས་ལྷ་སྣང་མཐར་ཕྱིན་ཤོག ། འདིའི་བསྐྱེད་རིམ་གྱི་ཆིངས་
ནི༑ དུས་འཁོར་དང་། འདུས་པའི་རྒྱུད་ཕྱི་མ་ནས་འབྱུང་བ་དེ་ཉིད་དོ། །
སྣང་རྩེ་གསུམ་དང་སྦྱོར་བ་ཡན་ལག་དྲུག །ཁྱད་པར་དངོས་པོའི་མཐའ་ལས་རྣམ་གྲོལ་བའི། །མན་
ངག་རྒྱལ་པོ་གྲོལ་བའི་ཐིག་ལེ་ལ། །ཐོས་བསམ་ཚུལ་གྱིས་སྒྲོ་འདོགས་ཆོད་པར་ཤོག ། གྲོལ་བའི་ཐིག་ལེ། མི་ཤིགས་
པའི་ཐིག་ལེ། ལྷན་ཅིག་སྐྱེས་པའི་ཡེ་ཤེས། གཉིས་མེད་ཀྱི་ཡེ་ཤེས། ཟབ་གསལ་གཉིས་མེད། ཆོས་ཀྱི་དབྱིངས། མཁའ་ཁྱབ་མཁའི་རྡོ་རྗེ་
རྣམས་དོན་གཅིག་མིང་གི་རྣམ་གྲངས་སོ། །སྙིང་ཁར་མི་གཤིགས་པའི་ཐིག་ལེ་དགའ་བའི་རྣལ་འབྱོར་ནི།  སྙིང་ཁའི་པད་མ་འོད་
ཟེར་ལྔ་ལྡན་པའི། ། སྙིང་ཁར་ཐིག་ལེ་ཉིས་རིམ་གྱི་ཕྱི་མ་བྱང་ཆུབ་སེམས་ཀྱི་དང་། ནང་མ་མི་བཤིགས་པའི་ཐིག་ལེའོ། །སྣོད་བཅུད་
ཐམས་ཅད་ཐིག་ལེ་ཉིས་རིམ་ལ་བསྡུ། ཕྱི་མ་ཙ་ན་ཀ་སྲན་ཆུང་ངུའི་ཚད། ངོ་བོ་བྱང་ཆུབ་ཀྱི་སེམས་དག་ཅིང་། འོད་གསལ་ཡེ་ཤེས་ལྔའི་ངོ་
བོ་ཉིད། ཆུ་ཤེལ་གྱི་མདོག་ལྟ་བུ། དེའི་དབུས་ན། རྟེན་དང་བརྟེན་པའི་དཀྱིལ་འཁོར་ཚང་བར་བསྒོམ་པའི་ཡེ་ཤེས་སེམས་དཔའི་ཐུགས་ཀར་མི་གཤིགས་པའི་ཐིག་ལེ་ཡུངས་ཀར་འབྲུ་ཚོད་ཙམ། འོད་ཟེར་ལྔ་འབར་ཞིང་འཛག་པའི་ངང་ཚུལ་ཅན་ལ་རྩེ་གཅིག་ཏུ་བལྟ་ཞིང་
སེམས་བཟུང་བས་རྟོགས་པ་ཁྱད་པར་ཅན་སྐྱེ་བར་འགྱུར་བས་འདི་ལ་ནན་ཏན་དུ་བྱའོ། །
མི་བཤིགས་ཐིག་ལེ་འཛག་པའི་ངང་
ཚུལ་ཅན། །དངོས་པའི་རྐྱེན་གྱིས་མཐའ་ཡི་དེ་བཞིན་ཉིད། །ཚུལ་བཞིན་བསྒོམ་པས་ཡེ་ཤེས་མཆོག་ཐོབ་ཤོག །
མི་བཤིགས་པའི་ཐིག་ལེའི་ངོ་བོ་ནི། ཞལ་ལུང་འགྲེལ་པར། གཉིས་སུ་མེད་པའི་ཡེ་ཤེས་པ་ནི་ཟབ་མོ་དང་། གསལ་བ་གཉིས་སུ་མེད་པའི་
ཡེ་ཤེས་ནམ་མཁའ་ལྟར་དག་པ། རང་གི་སེམས་ཙམ་དུ་གནས་ཏེ། ཞེས་གསུངས། གནས་ནི་དེ་ཉིད་ལས། ནང་བཅུད་ཀྱི་སེམས་ཅན་རྣམས་ཀྱི་སྙིང་ཁའི་པད་མ་ཁ་སྦྱོར་གྱི་དབུས་ན་ཐིག་ལེ་གནས་པའོ། །ཞེས་དང་། དུས་འཁོར་ལས། ཡུལ་དང་རྣམས་པར་བྲལ་བ་ལུས་
ཅན་ཀུན་གྱི་སྙིང་གི་དབུས་ནའོ། །ཞེས་གསུངས། གསང་བར་ནོར་བུའི་ཐིག་ལེ་མཆོག་དགའི་རྣལ་འབྱོར་ནི།
 ནོར་བུའི་དབུས་སུ་
བདེ་གཤེགས་བཞུ་བའི་རྒྱུན། །རྡུལ་མུན་སྙིང་སྟོབས་ཚུལ་དུ་བབས་པ་ལས། །གསང་བའི་ཐིག་ལེ་ཡེ་ཤེས་ལྔ་~276~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡི་དངོས། །སྤྲོ་བསྡུ་བསྒོམས་པས་རྗེས་དྲན་མཐར་ཕྱིན་ཤོག ། སྙིང་ཁའི་ཐིག་ལེ་ལས། འོད་ཟེར་ལྕགས་ཀྱུ་འདྲ་བ་ཕྱོགས་
བཅུར་སྤྲོས་པས། དེ་བཞིན་གཤེགས་པ་དཀྱིལ་འཁོར་དང་བཅས་པ་བཀུག །རང་གི་སྙིང་ཁར་བཅུག །དེ་རྣམས་ཞུ་ནས་སྙིང་ཁའི་ཐིག་ལེ་
ལ་ཐིམ་པས། ཆེར་འབར་བའི་རྐྱེན་གྱིས་ཏེ་འབབ་པའི་ཐབས་སོ། །འབབ་པའི་ཚུལ་ནི། གཡས་གཡོན་དབུ་མ་གསུམ་ནས་འགྲོ་བ་རྣམས་རིམ་པ་བཞིན། རྡུལ་མུན་སྙིང་སྟོབས་ཀྱི་ཚུལ་གྱིས་སོ། །བབས་ནས་གནས་པའི་ཚུལ་ནི། རྡོ་རྗེ་ནོར་བུའི་རྩེ་མོ། དྷུ་ཏིའི་མས་སྣར་འབྱུང་བ་ལྔའི་རླུང་དྭངས་མའི་རང་བཞིན་རལ་གྲི་སྔོན་པོ་འབྲུ་ཚད་ཙམ་འོད་ཟེར་ལྔ་ལྡན་གྱི་ཡུ་བར། ཐིག་ལེ་ཡུངས་དཀར་སྦོམ་པོའི་ཚད་ཙམ་གྱི་ནང་དུ། དཀྱིལ་འཁོར་ཡོངས་རྫོགས་ཀྱི་གཙོ་བོ་སེམས་དཔའ་གསུམ་བརྩེགས་ཀྱི་ཐུགས་ཀར་ཡང་ཐིག་ལེ་ཕྲ་མོའི་བར་ཇི་ཙམ་གསལ་གྱི་
བར་དུ་བསྒོམ་ཞིང་། གསལ་སྣང་དང་། གནས་ཆ་བཙལ་བར་བྱའོ། །སྣ་སྣོར་སྤྲུལ་པའི་ཐིག་ལེ་ཁྱད་དགའི་རྣལ་འབྱོར་ནི།
ལུས་ཀྱི་
གནས་བཞིར་འབྱུང་བཞིའི་དཀྱིལ་འཁོར་ལ། ། ལུས་ཀྱི་ལྟེ་བར་གཟུང་པ། དཔྲལ་མགྲིན་སྙིང་ཁ་རྣམས་ཀྱི་བར་རྣམས་སུ་སྐུ་
གསུང་ཐུགས་དམ་ཚིག་ཉམས་ནས་ཐུགས་ཀར་རང་རངམ་ཕྱག་མཚན་འཁོར་ལོ་པདྨ་རྡོ་རྗེ་རལ་གྲིའམ་རྡོ་རྗེ་སོགས་ཀྱི་སྟེང་དུ།  ཕྱག་རྒྱ་
བཞི་ཡི་རང་བཞིན་ཡིག་འབྲུ་བཞི། ། ཨོཾ་དཀར། ཨཱ་དམར། ཧཱུྃ་སྔོན་རྣམས་རིམ་བཞིན་འོངས། གནས་འགྲོ་བའི་རྣམ་པ་ཅན་དང་།
མཾ་ཧཱུྃ་སོགས་འབྱུང་འཇུག་གནས་གསུམ་ལས་གྲོལ་བ་མི་གཡོ་བའི་ཚུལ་གྱིས་དགོད་ཅིང་།  རང་བཞིན་བཟླས་པའི་ཚུལ་གྱིས་
གོམས་བྱས་པས།  །སྤྲུལ་པའི་ཐིག་ལེའི་རྣལ་འབྱོར་འགྲུབ་གྱུར་ཅིག ། སེམས་འགྲེལ་བ་རྣམས། ལྡང་གནས་གསུམ།
ཨོཾ་ཨཱ་ཧཱུྃ་དང་སྦྱོར། འདིར་ཧཱུྃ་ཨོཾ་ཨཱཿསྦྱོར་བ་ཟབ་ཁྱད་དང་ཁྱད་ཆོས་སོ། །དེ་ལྟར་ཐིག་ལེའི་རྣལ་འབྱོར་བཤད་ནས། དངོས་གཞི་ཡེ་ཤེས་ཀྱི་རྣལ་འབྱོར་ནི།
 ཡོན་ཏན་ཀུན་གྱི་འབྱུང་ནས་མི་བཤིགས་པའི། །ཐིག་ལེའི་འོད་ཀྱིས་ཁམ་གསུམ་མ་ལུས་པ། །
འདི་ལ་མ་རྒྱུད་ས་རླུང་ཐམས་ཅད་ཀྱི་ཕྲ་ཤོས་ལྷན་སྐྱེས་ཀྱི་རླུང་དང་། འཕགས་ལུགས་པ། ཡི་གེ་ཐམས་ཅད་ཀྱི་ཕྲ་ཤོས་ཨ་ཐུང་དང་། ཡེ་ཤེས་ཞབས་ལུགས་ལ། རྣམ་ཤེས་ཐམས་ཅད་ཀྱི་ཕྲ་ཤོས་རླུང་འོད་ཟེར་ལྔ་དང་དབྱེར་མེད་པའི་མཚོན་བྱེད་ཐིག་ལེ་ལ་འདོད།
འོད་
གསལ་ཞི་བའི་དབྱིངས་སུ་རབ་བསྡུས་ནས། །སླར་ཡང་ཟུང་འཇུག་སྣང་བ་རྒྱས་བྱེད་ཤོག ། འདི་ལ་དངོས་གཞིའི་
དུས་སུ། བསྡུས་སྤྲོས་བསྡུས་གསུམ་གྱི་སྒོ་ནས་ཉམས་སུ་བླང་བར་བྱའོ། །རྣལ་འབྱོར་གསུམ་གྱི་ནང་ནས། རང་བྱིན་གྱིས་བརླབ་པའི་རྣལ་འབྱོར་ནི།

མ་དག་འཁོར་བའི་སྐྱེ་སྒོ་དགུ་བཀག་ནས། །ཆོས་དབྱིངས་དག་པ་མཁའ་སྤྱོད་གནས་བཙལ་ཏེ། །
གནས་དེར་རང་སེམས་སངས་རྒྱས་བསྒོམ་པ་ཡིས། །རང་བྱིན་བརླབ་པའི་རྣལ་འབྱོར་མཐར་ཕྱིན་ཤོག ། འདིའི་
ལག་ལེན་ནི་ཞལ་ལུང་གི་ཁྲིད་ཡིག་ན་གསལ་ཞིང་། གྲོལ་ཐིག་ནས་བཤད་པའི་ཟབ་གསལ་གཉིས་མེད་སོགས་རིམ་བཞིན་སྟོན་པ་ནི།
ཕྱིན་ཅི་ལོག་གི་རྣམ་པ་ཀུན་དང་བྲལ། །བསམ་བརྗོད་ལས་འདས་མཁའ་བཞིན་དྲི་མ་མེད། །གསལ་བའི་ཡེ་
ཤེས་ཀུན་འབྱུང་རྣམ་རྟོག་སྤངས། །གཏིང་དཔག་དཀའ་བའི་ཟབ་མོ་མཐར་ཕྱིན་ཤོག །ཆོས་དབྱིངས་ལས་བྱུང་~277~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཕྱག་རྒྱ་ཆེན་པོའི་སྐུ། །སྣང་སྟོང་སྒྱུ་མ་ལྟ་བུའི་རང་བཞིན་ཅན། །རང་དང་གཞན་གྱི་ཉོན་མོངས་ཀུན་སྦྱངས་བ། །
ཡང་དག་གསལ་བའི་འབྲས་བུ་མངོན་གྱུར་ཤོག །དེ་ལྟར་ཟབ་གསལ་རང་བཞིན་གཉིས་མེད་ཅན། །དངོས་པོ་ཀུན་ལ་ཁྱབ་པའི་བདག་ཉིད་ཆེ། །འཁོར་བའི་ཆོས་ཀྱིས་རབ་ཏུ་མ་ཟིན་པ། །ཆོས་དབྱིངས་དམ་པ་འཇམ་དབྱངས་མྱུར་ཐོབ་ཤོག །
སྙིང་ཁའི་པད་མ་ནས་འདིའི་བར་རྡོ་རྗེའི་ཚིག་འདི་རྣམས་ལ་ཞལ་ཤེས་ནས། གྲོལ་ཐིག་ཏུ། ཡོད་པ་མེད་ཅེས་
མེད་པའང་མེད། །དབང་པོ་དང་བཅས་དབང་པོ་མེད། །འབྱུང་བའི་ངོ་བོ་འབྱུང་བ་མེད། །གཟུགས་དང་བཅས་པས་གཟུགས་མེད་པ། །
ཞེས་གསུངས། རྩ་འགྲེལ་ལས། གཞན་སྟོང་གི་ཚུལ་གསལ་བར་གསུངས་སོ། ། དེ་ལ་ལངས་པའི་རྗེས་ཐོབ་ཐུན་མཚམས་སུ། །
གང་ཤར་འདུས་པའི་རྟེན་དང་དཀྱིལ་འཁོར་ལྷ། །གང་གྲགས་ཟབ་མོ་སྔགས་ཀྱི་ཡི་གེའི་སྒྲ། །གང་བསམས་
ཏིང་འཛིན་མཆོག་ཏུ་འཆར་བར་ཤོག ། ལྷ་སྐུ་སྒྱུ་མ་ལྟ་བུ་ཞེས་པ་ནས། འདིའི་བར། རྒྱ་གཞུང་གི་དགོངས་པ་ཇི་ལྟ་བར་འདུག་
པས། ཚིག་དོན་གཉིས་ཀ་དེ་ལས་ལྷག་པར་བྱེད་པར་རྔོ་མ་ཐོགས་པས། རྗེ་ངོར་པ་ཆེན་པོའི་གསུང་ཇི་ལྟ་བ་བཞིན་དུ་བྲིས་ནས། དོན་
འགྲེལ་རང་གིས་ཅུང་ཟད་བགྱིས་པའོ། །
རྫོགས་སངས་རྒྱས་ནས་བརྒྱུད་པ་བར་མ་ཆད། །གྲུབ་ཆེན་ཀུན་གྱིས་འདི་བསྒོམས་འདི་ཡིས་གྲོལ། །
དཔྱད་གསུམ་དག་པའི་རྨད་བྱུང་གྲུབ་པའི་སྲོལ། །སངས་རྒྱས་དགྱེས་པའི་ལམ་བཟང་བླ་ན་མེད། ། ཇོ་བོ་ནས་
བརྒྱུད་པའི་གསང་འདུས་འཇམ་རྡོར་ལ་བརྒྱུད་པ་ཡོད་པར་འདོད་པ་དང་། མེད་པར་འདོད་པའི་ལུགས་གཉིས་འདུག་སྟེ། དཔྱད་པར་བྱའོ། ། འཕགས་ཞབས་འདུས་པ་ལུགས་གཉིས་ཕ་རྒྱུད་སྲོལ། གུས་པ་ལ་ཡོངས་སུ་གྲགས་པའི་ཤིང་རྟའི་སྲོལ་ནི་གཉིས་པོ་དེར་ངེས་ལ། ཁ་ཅིག ། ཤཱནྟི་པའི་ལུགས་དང་། ཤིང་རྟའི་སྲོལ་ཆེན་གསུམ་དུ་འདོད། དེའང་ཤཱནྟི་པའི་འགྲེལ་པ་དེར། འཕགས་ཞབས་ཀྱི་ལུགས་གཉིས་ལས། སྔོན་སྲོལ་གྱི་འདུས་པའི་སློབ་དཔོན་རྣམས་ཀྱི་བཤད་པའི་སྲོལ་སྐྱངས་པར་སྣང་། སློབ་དཔོན་དེ་རྣམས་གང་ཞེ་ན། རྒྱལ་བ་བྱིན་གྱི་འགྲེལ་པར། པད་མ་དང་ནི་ཀུ་མུད་བཞད་པས་མཛད་དང་ཆོས་ཀྱི་མྱུ་གུའི་གཞུང་། མགྲིན་གསུམ་པ་དང་དབང་པོ་དབྱངས་སྙན་སྐྱོང་ནས་བྱུང་དང་སྙིང་པོ་སྦས་པས་བཤད། དཔལ་ལྡན་འདུས་པ་གང་དུ་གསལ་ཚིག་ཡེ་ཤེས་ཀྱིས་མཛད་གཞན་སྡེ་དང་། རྡོ་རྗེ་སློབ་དཔོན་བརྒྱུད་པ་ལས་ནི་འོངས་པ་དེ་ལ་བདག་ནི་བློ་དམན་ནོ། །ཞེས་པ་རྣམས་ཡིན་པ་འདྲ་གསུང་། ཡེ་ཤེས་ཞབས་ལུགས་ལའང་། བོད་ཡུལ་འདིར། ལོ་ཆེན་རྭ།
གཉོས། ཁ་ཕྱེས། བཀའ་གདམས། ས་སྐྱ་པ་ལ་སོགས་པའི་ལུགས་དཔག་ཏུ་མེད་པ་ཞིག་བྱུང་ངོ་། །
ཟབ་རྒྱས་གཏིང་དཔག་དཀའ་
མོད་དེ་ལྟ་ནའང་། །འདུས་པའི་སྤྱི་ལམ་དབང་དང་རིམ་པ་གཉིས། །དེ་ལས་གཙོ་བསྡུས་མཐར་ཐུག་ཉམས་
ལེན་འདི། །གནས་གསུམ་མཁའ་འགྲོའི་སྲོག་སྙིང་མྱུར་ཁྱད་ལམ། །ཆེས་མཆོག་ཡང་སྙིང་མི་ཤིགས་ཐིག་ལེ་མཆོག །སྐལ་དམན་སྐྱེ་བོ་འཇུག་གམ་མིན་ཡང་རུང་། །སྐལ་ལྡན་འདི་བསྒོམ་འདི་ཡིས་གྲོལ་བར་ཤོག །རིམ་གཉིས་ཏིང་འཛིན་གོམས་པ་མངོན་གྱུར་ནས། །སྤྲོས་བཅས་སྤྲོས་མེད་ཤིན་ཏུ་སྤྲོས་མེད་ཀྱི། །སྤྱོད་པས་~278~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མཚམས་སྦྱར་ལྟ་བས་བོགས་བྱུང་སྟེ། །གསང་བ་འདུས་པའི་ས་ལམ་ཀུན་བསྒྲོད་ཤོག །ཚིག་ཕྲེང་སྦུ་བས་མ་
ངོམས་དེ་དོན་བསྒོམ། །དེ་ནས་བཟུང་སྟེ་འདུས་པའི་རྣལ་འབྱོར་པ། །ཞེས་བྱར་མིང་ཐོབ་ཀུན་གྱིས་མཆོད་པ་དང་། །སྤྱི་བོའི་ཐོད་བཞིན་རྒྱུན་དུ་བསྟེན་པར་ཤོག །སྟོང་ཕྲག་སུམ་ཅུ་རྩ་གསུམ་ཕ་རྒྱུད་གཞུང་། །ཀུན་ལས་ཟབ་རྒྱས་འདུས་པ་རྩ་བཤད་རྒྱུད། །ཡེ་ཤེས་ཞབས་ཀྱི་རྨད་བྱུང་ལམ་སྲོལ་དེར། །ཐར་འདོད་སྐྱེ་བོ་རིང་ནས་འཇུག་པར་ཤོག །མཁས་རྣམས་གྲགས་པ་གཙོར་འཛིན་ཚིག་ལ་ཞེན། །སྒོམ་ཆེན་འཚོ་བའི་རྗེས་འབྲང་གྱ་ཚོམས་བསྒོམ། །འགྲོ་གཞན་དོན་མེད་བྱ་བས་ཚེ་ལོ་འདའ། །དེ་རྣམས་ཀུན་ཀྱང་ཚུལ་འདིར་འཇུག་པར་ཤོག ། འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཉི་ཟླ་ལྟར་གྲགས་གསང་བ་འདུས་པ་ཡི། །སྙེན་སྒྲུབ་རྣམ་བཞི་ཟབ་ལམ་རྣལ་འབྱོར་གསུམ། །ཐུན་བཞིར་བསྒོམ་པས་ཚེ་འདིར་མཆོག་ཐོབ་ཤོག །གལ་ཏེ་ཚེ་འདིར་སངས་རྒྱས་མ་ཐོབ་ན། །འཆི་ཚེ་དཔའ་བོ་མཁའ་འགྲོའི་ཚོགས་རྣམས་ཀྱིས། །མཁའ་སྤྱོད་གནས་སུ་ཟབ་གསལ་བཅུ་དགུ་ཡི། ། འདུས་པའི་དཀྱིལ་འཁོར་དབུས་སུ་འཁྲིད་པར་ཤོག །དུས་དེར་ཟབ་མོའི་ལམ་ལ་འབད་པ་ན། །བདེ་སྟོང་དབྱེར་མེད་ཟུང་འཇུག་ཏིང་འཛིན་གྱིས། །སྤང་བྱའི་བག་ཆགས་མ་ལུས་ཀུན་སྤངས་ཏེ། ། འཇམ་པའི་རྡོ་རྗེའི་གོ་འཕང་བརྙེས་པར་ཤོག །ཁྱད་པར་གསང་བ་འདུས་པའི་ཤིང་རྟའི་སྲོལ། །གྲུབ་ཆེན་ཡེ་ཤེས་ཞབས་ཀྱིས་ཕྱེ་བ་བཞིན། །རང་ཉིད་བསྒྲུབ་དང་གཞན་ལ་འདོམས་པ་ལ། །གེགས་མེད་ཕྱོགས་དུས་ཀུན་ཏུ་རྒྱས་བྱེད་ཤོག །ཆེན་པོ་རྣམས་ཀྱིས་ལན་བརྒྱར་བསྔགས་པ་ཡིས། །སྙན་བརྒྱུད་ཚད་མ་བཞི་ལྡན་གྲུབ་པའི་སྲོལ། །དཔྱོད་ལྡན་མཁས་པ་མགུ་བསྐྱེད་རྩོད་བྲལ་བ། །ལམ་བཟང་འདི་དང་མཇལ་བ་བླ་མའི་དྲིན། །
༈ ན་མོ་གུ་རཱ་ཝེ། བདེ་མཆོག་འཁོར་ལོ་དཔལ་ལྡན་རྡོ་རྗེ་འཆང་། །གསང་ཆེན་མ་ནུབ་སྲོལ་འཛིན་
གསང་བའི་བདག །གྲུབ་ཐོབ་ཆེས་མཆོག་བྲམ་ཆེན་ས་ར་ཧ། །
བསྟོད་པ་ལས། བྲམ་ཟེའི་རིགས་ལ་གར་མཁན་ལུས། །
དཔལ་གྱི་རི་ལ་དངོས་གྲུབ་བརྙེས། །ས་ར་ཧ་ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །ཞེས་གསུངས། བྲམ་ཟེ་ཆེམ་པོ་ས་ར་ཧ་དང་།
ཤ་ཝ་རིའམ། ས་ར་ཧ་ཆུང་བར་གྲགས་པའི་ས་ར་ཧ་གཉིས་པོ་དེ་རིམ་བཞིན། ཏྲ་ཧ་ཞེས་པ་དང་། ཧ་ན་ཞེས་པའི་ཁམས་ལས་བསྒྲུབས་པས། རིམ་བཞིན་མདའ་འཛིན་དང་། མདའ་བསྐྲུན་དུ་བསྒྱུར་དགོས་པ་ཡིན། དེས་ན་བྲམ་ཟེ་ཆེན་པོ་ལ་མདའ་འཛིན་ཞེས་བྱ་སྟེ། ཆོས་རྗེ་ས་པཎ་གྱིས་ཀྱང་། རྫོགས་སངས་རྒྱས་ལ་མངོན་སུམ་དུ། ཁྱོད་ཀྱིས་ཆོས་རྣམས་ཐུགས་ཆུད་དེ། མདའ་འཛིན་སྤྱོད་པ་མཛད་པ་ལ། རྟག་ཏུ་
ཕྱག་འཚལ་གསོལ་བ་འདེབས། ཞེས་བསྟོད།
 ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །རྒྱལ་བས་ལུང་
བསྟན་འཕགས་མཆོག་ཀླུ་སྒྲུབ་ཞབས། ། བསྟོད་པ་ལས། དགེ་སློང་ལུས་ལ་དངོས་གྲུབ་བརྙེས། །ནགས་ཀྱི་ལྷ་མོས་བདུད་རྩི་
ཕུལ། །ཀླུ་སྒྲུབ་སྙིང་པོ་ཞེས་བྱ་བའི་བླ་མ་དེ་ལ། ཞེས་བསྟོད།  རིག་འཛིན་འཆི་མེད་དབང་པོ་ཤ་ཝ་ར། ། བསྟོད་པ་ལས། གར་~279~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
མཁན་དཔལ་གྱི་རི་ལ་བཞུགས། །ལྕམ་སྲིང་གཉིས་ཀྱིས་དངོས་གྲུབ་བརྙེས། །ཤ་ཝ་ར་ས་ཞེས་བྱ་བའི། །བླ་མ་དེ་ལ། ཞེས་བསྟོད། མ་
རྒྱུད་ཤིང་རྟའི་སྲོལ་འབྱེད་ལི་ཡཱི་པ། ། བསྟོད་པ་ལས། ཡིག་མཁན་རིགས་ལ་སྐལ་བར་ལྡན། །ཉ་ལྟོ་ཟ་ཞིང་དངོས་གྲུབ་བརྙེས། །
ལི་ཡཱི་པ་ཞེས་བྱ་བ་ཡི། །བླ་མ་དེ་ལ། ཞེས་བསྟོད། འདིའི་མཚན་ལ། རྒྱ་དཔེར་ལོ་ཡཱི་ཡོད་པས། ཧི་དང་ཨི་གཉིས་མ་དག་གསུངས། འགྲོ་
མང་མཁའ་སྤྱོད་གནས་ཁྲིད་དཱ་རི་ཀ ། མགོན་པོ་མངོན་བྱུང་དུ། རྣལ་འབྱོར་པ་དཱ་རི་ཀ་པ་ཞེས་བྱ་བར་གྱུར་ནས། ཞེས་ལུང་བསྟན་
ཞིང་། བསྟོད་པ་ལས། རྒྱལ་རིགས་ཐ་མལ་སྤྱོད་པ་མཛད། །སྨད་འཚོང་ལྔ་བརྒྱ་མཁའ་ལ་གཤེགས། །དཱ་རི་ཀ་ཞེས་བྱ་བ་ཡི། །བླ་མ་དེ་ལ།
དཔེ་ཁ་ཅིག་ཏུ། འདི་སློབ་དཔོན་དང་། ཌ་ཀི་པ་རྒྱལ་པོ་གྲུབ་པ་ཐོབ་པ་དེ་ཡིན་པར་གསུང་ཡང་། འདིའི་བསྟོད་པར་རྒྱལ་རིགས་ཞེས་
འབྱུང་བས། རྒྱལ་པོ་གྲུབ་པ་ཐོབ་པ་འདི་ཉིད་ཡིན་པར་ངེས་སོ། ། སྟོང་བདེ་ཉམས་ཀྱིས་མྱོས་པའི་དྲིལ་བུ་པ། ། བསྟོད་པ་ལས།
བུ་སྨད་བཅས་ཤིང་དངོས་གྲུབ་བརྙེས། །བྷམ་ག་ལ་རུ་ལུང་བསྟན་ཐོབ། རྡོ་རྗེ་དྲིལ་བུ་ཞེས་བྱ་བའི། བླ་མ་དེ་ལ། ཞེས་བསྟོད། སྤྲུལ་པའི་རུས་སྦལ་ཁྲིར་འཁོད་རུས་སྦལ་ཞབས། སྤྱོད་པ་མཛད་པའི་དུས་སུ། རུས་སྦལ་ལ་ཆིབས་ཏེ་བྱོན་པས་དེ་ལྟར་གྲགས།
 ཕྱག་འཚལ་
གསོལ་འདེབས་སྙིང་ནས་སྐྱབས་སུ་མཆི། །རྒྱུད་བཞིའི་དོན་རྟོགས་ཛ་ལན་དྷ་རི་པ། ། རྒྱུད་སྡེ་བཞིའི་དགོངས་པ་
མཁས། རྡོ་རྗེ་ཕག་མོས་བྱིན་གྱིས་བརླབས། ཛ་ལན་དྷ་རི་ཞེས་བྱ་བའི། བླ་མ་དེ་ལ། ཞེས་བསྟོད།  སྲིད་པ་བར་མར་སངས་རྒྱས་
ནག་པོ་པ། ། བསྟོད་པ་ལས། བླ་མའི་བཀའ་བཅག་སྤྱོད་པ་མཛད། སྲིད་པ་བར་མར་རྫོགས་སངས་རྒྱས། ནག་པོ་སྤྱོད་པ་ཞེས་བྱ་བའི།
བླ་མ་དེ་ལ། ཞེས་བསྟོད། འདི་ཀཪྞ་པ་དང་། ཀྲྀཥྞ་པར་འདོད་པ་མི་ལེགས་ཏེ། བསྟོད་པ་ལས་ཀྱང་ཐ་དད་དུ་གསུངས་ཤིང་། ཀཱ་ཧྣ་པ་ཞེས་
བྱ་སྟེ། མགོན་པོ་མངོན་བྱུང་ན་པ། སྡེ་ཚན་དང་པོའི་ཀ་ལ་དབྱངས་ཡིག་དང་པོས་བརྒྱན་པ། སྡེ་ཚན་བདུན་པའི་བཞི་པ། ཅུང་ཟད་ན་ལ་ཞོན་པའི་མིང་ཅན། རྣལ་འབྱོར་དབང་ཕྱུག་ཆེན་པོ་གཅིག་པོ་འདིས་དངོས་གྲུབ་ཆེན་པོ་བརྒྱད་ཐོབ་པར་འགྱུར་རོ་ཞེས་གསུངས་སོ། །
མཐུ་སྟོབས་རྫུ་འཕྲུལ་མཐར་སོན་གུ་ཧྱ་པས། ། སྔར་སློབ་དཔོན་ལ་བར་ཆད་བྱེད་པའི་མཁའ་འགྲོ་མ་བྷ་ཏུ་རི་ནི། གུ་
ཧྱ་པས། འཇིག་རྟེན་ཕྱི་ཁམས་ཀྱི་ཐམས་ཅད་དུ་བཙལ་བས་མ་བརྙེད་ནས། མཐར་མངོན་ཤེས་ཀྱིས་ཤིང་སྡོང་གི་དཀྱིལ་ན་རྡུལ་ཕྲ་རབ་ཏུ་
བརྫུས་ནས་འདུག་པ་གཟིགས་ཏེ། སྡོང་པོ་བཤགས་ནས་རལ་གྲིས་མོའི་མགྲིན་པ་བཅད་ནས་བརྟུལ་ལོ། ། ནགས་ཕྱོགས་བདུད་ཀྱི་
དགྲ་ལས་རྣམ་རྒྱལ་ཞབས། ། འདི་ཨནྟར་ས་དང་གཅིག །དྷ་རི་ཀ་པ་ལ། ལོ་ཡི་པའི་ཆོས་སྐོར་དང་། གུ་ཧྱ་པ་དང་། བྷུ་ཝ་པ་ལ།
དྲིལ་བུ་པ་དང་། ནག་པོ་པའི་ཆོས་སྐོར་རྣམས་ཞུས་སོ། ། མཚུངས་མེད་གྲུབ་པའི་དབང་པོ་ཏེལློ་པ། ། བསྟོད་པ་ལས། ཏིལ་བརྡུང་
མཆོག་གི་དངོས་གྲུབ་བརྙེས། བྷཾ་ག་ལ་རུ་སངས་རྒྱས་མཇལ། །ཏེལློ་པ་ཞེས་བྱ་བ་ཡི། །བླ་མ་དེ་ལ། ཞེས་བསྟོད། འདིའི་མཚན་ལ་རྒྱ་དཔེར། ཏཻ་ལི་པ་ཞེས་ཀྱང་འབྱུང་ངོ་། །
སྒོ་སྲུང་ཕྱོགས་ལས་རྣམ་རྒྱལ་ནཱ་རོ་པ། ། རྡོ་རྗེ་གདན་གྱི་དུས་མཉམ་གྱི་མཁས་པ་སྒོ་དྲུག་ནི།
ཤར་ན་ཤཱནྟི་པ་སྒྲ་ཚད་ཀྱི་རྩོད་པ་བཟློག །ལྷོ་ན་ངག་དབང་གྲགས་པ་རྩོད་པ་ཐམས་ཅད་དང་། ནུབ་ན་ཤེར་བློ་མུ་སྟེགས་ཀྱི་དང་། བྱང་ན།
ནཱ་རོ་པ་ཐེག་པ་ཆེན་པོའི་ལུང་ལ་འདྲི་བའི་རྩོད་པ་ཐམས་ཅད་བཟློག །ཛྙཱ་ན་ཤྲཱི་ཛི་ན་མི་ཊ་དང་། རིན་ཆེན་རྡོ་རྗེ་གཉིས། དབུས་ཀྱི་ཀ་བ་ཆེན་~280~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པོ༑ ཁ་ཅིག་ན་ར་མི། ཨུ་དྲ་ལ་མཆོག་སྟེ། དེ་གཉིས་མཚམས་སྦྱར་ནས། ནཱ་རོཏྟ་མ་སྟེ་མི་མཆོག་ཏུ་བསྒྱུར་ཏོ། ། འཛམ་གླིང་སྔགས་
འཆང་གཙོ་བོ་འཇིགས་མེད་གྲགས། ། འདིས་ནཱ་རོ་པ་ལོ་དགུ་བསྟེན་ཏེ་ཆོས་གསན། ཨ་དེས་པ་ཆེན་པོ་དང་། བལ་པོ་བམ་ཐིང་
པར་གྲགས།  ཕམ་ཐིང་མཆེད་དང་།  འདི་གཉིས་ལ་བལ་པོ་མཻ་ཏྲི་བ་དང་། ཐ་ཆུང་པར་གྲགས། ཀུན་མཁྱེན་བུའི་གཟུངས་འབུམ་དུ།
འཇིགས་མེད་གྲགས་པ་དང་། ངག་དབང་གྲགས་པ་ཞེས་གསུངས། ཀློག་ཀྱ་ཤེས་རབ་བརྩེགས། འདིས་བལ་པོ་མཻ་ཏྲི་པ་དང་། ངག་གི་
དབང་ཕྱུག་དང་། ཕམ་ཐིང་པ་ཅན་ལོ་བཅོ་བརྒྱད་བཞུགས་ནས་ཆོས་གསན། ལོ་ཆེན་རིག་པ་འཛིན་པའི་གུང་ཐང་པ། །ཕྱག་
འཚལ་གསོལ་འདེབས་སྙིང་ནས་སྐྱབས་སུ་མཆི། ། མལ་ལོ་ཙ་བས། ཀློག་ཀྱ་ལ་བདེ་མཆོག་རྩ་རྒྱུད་ཚར་བདུན་ཅུ་རྩ་གཉིས་
གསན། ལེའུ་རེ་ལ་ཚགས་མཆོད་རེ་མཛད། ཡི་གེ་བདུན་པའི་ལས་ཚོགས་འགྲུབ། བསྐྱེད་རིམ་ལ་བརྟན་པ་ཐོབ། འགྲོངས་ཀྱི་བར་དབུ་ལྔས་ལ་མི་འཇོག་པར་ཐུན་བཞིའི་རྣལ་འབྱོར་མ་ཆག་པ་དང་། འགྲོངས་ཁར་རྒྱན་དྲུག་བཞེས། གར་དང་བཅས་ཏེ་གཤེགས།
 ས་གསུམ་
འགྲོ་བའི་དཔལ་མགོན་ས་སྐྱ་པ། ། ས་ཆེན་ཀྱིས་མལ་ལོའི་དྲུང་དུ། ལོ་དྲུག་བཞུགས། བདེ་མཆོག་གི་ཆོས་སྐོར་མ་ལུས་པར་
གསན། ལེའུ་རེ་ལ་ཚོགས་མཆོད་རེ་མཛད། ས་ཆེན་པོ་ལ་མལ་གྱི་བདེ་མཆོག་གི་ཆོས་སྐོར་ལྔ་ཞེས་གྲགས་པ་ཚང་མ་བཞུགས།
མི་སློབ་ཟུང་འཇུག་སྐུ་བརྙེས་བསོད་ནམས་རྩེ། །གྲགས་པའི་མཚན་ཅན་རྗེ་བཙུན་ཧེ་རུ་ཀ །ཕྱག་འཚལ་
གསོལ་འདེབས་སྙིང་ནས་སྐྱབས་སུ་མཆི། །ས་གསུམ་འགྲན་ཟླ་བྲལ་བ་ཆོས་ཀྱི་རྗེ། །ཆོས་འབྱོར་རི་དབང་ལྷུན་
པོ་ཆོས་རྒྱལ་འཕགས། །དངོས་འཛིན་འཁྲུལ་པ་ཞིག་པའི་ཞང་སྟོན་རྗེ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །གཞན་ཕན་ཉམས་རྟོགས་མཐར་སོན་བྲག་ཕུག་པ། །སྙན་བརྒྱུད་ཟབ་མོའི་གསང་འཛིན་རི་ཁྲོད་པ། །མཉམ་མེད་དཔལ་ལྡན་བླ་མ་ཆོས་ཀྱི་རྗེ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །གདམས་པ་རྒྱ་མཚོའི་བཅུད་འདུས་དཔལ་ལྡན་པ། །དེ་སྲས་དམ་པ་རྗེ་བཙུན་བླ་མ་གཉིས། །མཁས་བཙུན་རྡོར་འཛིན་དབང་པོ་ངོར་ཆེན་པ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དཔལ་ལྡན་བླ་མ་རྗེ་བཙུན་རིན་ཆེན་གསུམ། །བཀའ་དྲིན་གསུམ་ལྡན་རྩ་བའི་བླ་མ་སོགས། །རྣལ་འབྱོར་གསང་མཐའི་རྩ་བརྒྱུད་བླ་མ་ལ། ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །
བདེ་མཆོག་ནག་པོ་པའི་དབང་ནི། རྗེ་ངོར་ཆེན་
དྲུང་དུ། སྟག་ལུང་ཀ་བཞི་པས་གསན། དེའི་དྲུང་དུ། རྗེ་གསེར་མདོག་ཅན་པས་གསན། ཡང་རྗེ་ངོར་ཆེན། མཁས་གྲུབ་དཔལ་རྡོར་བས་
གསན། དེ་ལ་འཇམ་དབྱངས་དཀོན་ཚུལ་བས་གསན། དེའི་དྲུང་དུ་བདག་གིས་ཐོས། ཡང་བརྒྱུད་པ་ལུགས་གཅིག་ནི། འཕགས་པ་རིན་པོ་ཆེ་ལ། སྟག་སྟོན་ཤེས་རབ་གཞོན་ནུས་གསན། དེ་ལ་བླ་མ་བྲག་དཀར་བས། དེ་ལ་ཁྱུང་ལྷས་པས། དེ་ལ་ཆོས་རྗེ་ཤར་པས། དེ་མན་གོང་དང་འདྲ། ནག་པོ་གཞུང་དྲུག་ཐོས་པའི་རིམ་པ་ནི། རྡོ་རྗེ་འཆང་། རྣལ་འབྱོར་མ། དྲིལ་བུ་པ། རུས་སྦལ་ཞབས། འབར་བ་འཛིན། གུ་ཧྱ་པ། ཏཻ་ལོ་པ། ནཱ་རོ་པ། ཕམ་ཐིང་པ། ཀློག་སྐྱ། མལ་གྱོ། ས་ཆེན་ཡབ
་སྲས་གསུམ། ཆོས་རྗེ་ས་པཎ། ཚོགས་སྒོམ། བུ་ཡུག་པ། གྲགས་~281~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཆེན། འཕགས་འོད། ཀུན་མཁྱེན་བུ། ཁྱུང་ལྷས་པ། ཆོས་རྗེ་ཤར་པ། ངོར་ཆེན། མདུས་ཆེན། སྤྱན་སྔ་ཀུན་རྡོར་བ། རྗེ་གསེར་མདོག་ཅན་
པ༑ དེས་བདག་ལའོ། ཡང་དེའི་དྲུང་དུ། བདེ་མཆོག་རྩ་རྒྱུད། དེའི་ཊི་ཀ་མུ་ཏིག་ཕྲེང་བ། མཁའ་འགྲོ་མ་ཀུན་སྤྱོད། དེའི་ཊི་ཀ་རྗེ་བཙུན་གྱིས་མཛད་པ། ནག་པོ་གཞུང་དྲུག་ལ་བརྟེན་པའི་རྗེ་ས་ཆེན་གྱིས་མཛད་པའི་ནག་འབུམ་ཡང་ཐོབ། མདོར་ན་དེའི་དྲུང་དུ། ས་སྐྱ་པའི་རྗེ་བཙུན་གོང་མ་ལྔས་མཛད་པའི་རྣལ་འབྱོར་གསང་མཐའི་སྐོར་གྱི་དཔེ་ལུང་གང་ཡོད་ཐོབ། དྲིལ་བུ་པའི་དབང་གི་བརྒྱུད་པ་ནི། ཆོས་རྗེ་ས་པཎ་ཡན་ནག་པོ་གཞུང་དྲུག་དང་འདྲ་ལ། དེ་ནས། འཕགས་པ་རིན་པོ་ཆེ། ཞང་དཀོན་མཆོག་དཔལ། བྲག་ཕུག་པ། བླ་མ་དཀོན་མཆོག་རྒྱལ་མཚན། བུདྡྷ་ཤྲཱི། ངོར་ཆེན། མུས་ཆེན། བདག་ཆེན་བསྐྱེད་ལྷས་པ། དེའི་དྲུང་དུ་བདག་གིས་ཐོབ། ཡང་བརྒྱུད་པ་ལུགས་གཅིག་ནི། འཕགས་པ་ཡན་གོང་དང་འདྲ་ལ། དེ་ནས་ཚོགས་སྒོམ། བོ་དོང་རིན་པོ་ཆེ། འཕགས་པ་དང་གསུམ་ཀས་ཆོས་རྗེ་ས་པཎ་ལ་ཞུས། དེ་གསུམ་ལ་ཁྲོ་ཕུ་རིན་པོ་ཆེ་གསན། དེ་ནས་དཔལ་ལྡན་སེང་གེ། རྗེ་བླ་མ་དཔལ་ལྡན་ཚུལ་ཁྲིམས། ངོར་ཆེན་མན་སྔར་དང་འདྲ། ཡང་ན། འཕགས་པ། ཞང་དཀོན་མཆོག་དཔལ། བྲག་ཕུག་པ། རྗེ་བླ་མ། དེ་མན་གོང་དང་འདྲ། ཡང་ན་ས་སྐྱ་པཎྜི་ཏ་ལ། ཉན་ཆེན་པས་དགུང་ལོ་བཅོ་ལྔའི་དུས་ཞུས། དེ་ལ་རྗེ་བླ་མ་དགུང་ལོ་ལྔ་ལོན་པའི་དུས་ཞུས། ཡང་ན་བྲག་ཕུག་པ། རི་ཁྲོད་པ། དཔལ་ལྡན་ཚུལ་ཁྲིམས་པའོ། ཡང་ན། ཆོས་རྗེ་ས་པཎ་ཡན་གཞུང་དྲུང་དང་འདྲ་བ་ལ། དེ་ནས་བོ་དོང་རིན་པོ་ཆེ། ཁྲོ་ཕུ་རིན་པོ་ཆེ། ཡང་རྩེ་བ། ཀུན་མཁྱེན་བུ་ཁྱུང་ལྷས་པ། ཆོས་རྗེ་ཤར་པ། རྗེ་ངོར་པ་མན་སྔར་དང་འདྲ། དྲིལ་བུ་རིམ་ལྔའི་བརྒྱུད་པ་ལུགས་གཅིག་ནི། ཁྲོ་ཕུ་རིན་པོ་ཆེ་ཡན་དབང་དང་འདྲ་བ་ལ། དེ་ནས་ཡང་རྩེ་བ། གཉན་མཁར་པ་བཀྲ་ཤིས་བཟང་པོ། ཁྱུང་ལྷས་པ། ཆོས་རྗེ་ཤར་པ། རྗེ་ངོར་པ། མུས་ཆེན། བདག་ཆེན་བསྐྱེད་ལྷས་པ། དེའི་དྲུང་དུ་བདག་གིས་དྲིལ་བུ་སྐོར་གསུམ་གྱི་དཔེ་ལུང་དང་བཅས་པ་ཐོབ། བདེ་མཆོག་ལོ་ཡཱི་པའི་དབང་གི་བརྒྱུད་པ་ནི། ཆོས་རྗེ་ས་པཎ་ཡན་ནག་པོ་པ་དང་འདྲ་བ་ལ། དེ་ནས་འུ་ཡུག་བསོད་ནམས་སེང་གེ། དབུས་པ་སངས་རྒྱས་འབུམ། ལོ་མཆོག །བླ་མ་དཔལ་སེང་། ཀུན་མཁྱེན་བུ༑ ཁྱུང་ལྷས་པ། ཆོས་རྗེ་ཤར་པ། རྗེ་ངོར་པ། མུས་ཆེན། བདག་ཆེན་སྐྱེད་ལྷས་པ། དེས་བདག་ལ་གནང་། ནཱ་རོ་མཁའ་སྤྱོད་ཀྱི་བྱིན་རླབས་ཀྱི་བརྒྱུད་པ་ནི། རྡོ་རྗེ་འཆང་། རྣལ་འབྱོར་མ། དྲིལ་བུ་པ། ཌེཾ་གི་པ། ཨནྡྷརས། ཏེ་ལོ་པ། ནཱ་རོ་པ། ཕམ་ཐིང་པ་འཇིགས་མེད་གྲགས་པ། གཅུང་དུས་འཁོར་བ། ཀློག་སྐྱ། མལ། རྗེ་བཙུན་གོང་མ་ལྔ། ཞང་དཀོན་མཆོག་དཔལ། བྲག་ཕུག་པ། རི་ཁྲོད་པ། དཔལ་ལྡན་ཚུལ་ཁྲིམས་པ། ངོར་ཆེན། མུས་ཆེན། བདག་ཆེན་སྐྱེས་ལྷས་པ། དེའི་དྲུང་དུ། བདག་གིས་རྗེ་བཙུན་གོང་མ་ལྔས་མཛད་པའི་རྣལ་འབྱོར་མའི་སྐོར་གྱི་ཡིག་ཆ་ཚང་མ་དཔེ་ལུང་དང་བཅས་ཏེ་ཐོབ། ཡང་ཉེ་བརྒྱུད་ནི། རྡོ་རྗེ་འཆང་ཆེན་རྡོ་རྗེ་རྣལ་འབྱོར་མ་ཞེས་སོགས་ལྟར་རོ། ཡང་གྲུབ་ཆེན་མོན་རྫོངས་པའི་དྲུང་དུ། རྩ་དབུ་མའི་ཁྲིད་མྱོང་ཁྲིད་དུ་ཞུས། སྐྱེད་རིམ་ནཱ་རོ་མཁའ་སྤྱོད། རྫོགས་རིམ་རྩ་དབུ་མ། ལམ་གྱི་ཡན་ལག །སྲ་སེ་ན་དབབ་པ་སོགས་རྣལ་འབྱོར་མའི་སྐོར་གྱི་ཡིག་ཆ་རྗེ་བཙུན་གོང་མས་མཛད་པ་ཚང་མ་དང་། ནཱ་རོ་མཁའ་སྤྱོད་ཀྱི་མན་ངག་བླ་མ་གཟུངས་པས་ཕྱོགས་གཅིག་ཏུ་བསྒྲིགས་པའི་ལུང་ཡང་ཚང་མ་ཐོབ་བོ། །
བདེ་ཆེན་འཁོར་ལོར་དཔལ་ཆེན་མཁའ་འགྲོ་ལྔ། །ཐུགས་གསུང་སྐུ་ཡི་དཔའ་བོ་ཌཱ་ཀིའི་ཚོགས། །དམ་~282~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཚིག་འཁོར་ལོར་སྒོ་མཚམས་ལྷ་མོ་བརྒྱད། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །མ་རྒྱུད་
གསང་མཐའི་སྲུང་མར་བཀའ་བསྒོས་ཤིང་། །ཁས་བླངས་དམ་བཅས་དཔལ་ལྡན་ནམ་གྲུ་མ། །ལས་བྱེད་ཕོ་ཉ་མ་མོ་མཁའ་འགྲོ་སོགས། །བསྟན་པ་སྲུང་བའི་དམ་ཅན་རྒྱ་མཚོའི་ཚོགས། །བདག་ཅག་བདེ་མཆོག་འཁོར་ལོའི་རྣལ་འབྱོར་པ། །འཁོར་བཅས་ཀུན་ལ་བུ་བཞིན་སྐྱོང་བ་དང་། །ཐུབ་བསྟན་སྤྱི་དང་རྣལ་འབྱོར་གསང་མཐའ་ཡིས། །བཤད་བསྒྲུབ་བསྟན་པ་རྒྱས་པར་མཛད་དུ་གསོལ། །རྣམ་དག་དབང་གིས་སྨིན་ཞིང་དམ་ཚིག་ལྡན། །བསྐྱེད་རྫོགས་ཟབ་མོ་གྲུབ་པའི་ལམ་སྲོལ་གསུམ། །ཐུན་བཞིའི་རྣལ་འབྱོར་མེ་ཏོག་ཆུན་པོ་དེ། །བདེ་མཆོག་འཁོར་ལོའི་བླ་མ་ལྷར་བཅས་འབུལ། །སྣོད་བཅུད་དག་པར་མ་རྟོགས་ཐ་མལ་ཞེན། །ལྷར་སྣང་སྟོང་པར་མ་ཤེས་གྱ་ནོམ་པའི། །མཚན་འཛིན་ཆོས་སུ་ཞེན་པའི་ཉེས་སོགས་གང་། །འགྱོད་པས་མཐོལ་ཞིང་སྡོམ་པའི་སེམས་ཀྱིས་བཤགས། །གང་ཤར་ལྷ་སྐུར་ཤར་བའི་བསྐྱེད་རིམ་དང་། །ལྷར་སྣང་སྟོང་པའི་ཡེ་ཤེས་རྫོགས་རིམ་མཆོག །བསྐྱེད་རྫོགས་ཟུང་འཇུག་བདེ་མཆོག་རྣལ་འབྱོར་པ། །རྡོ་རྗེ་འཛིན་པ་ཀུན་ལ་རྗེས་ཡི་རང་། ། བདེ་མཆོག་ཁང་བཟང་དཀྲུགས་སྦས་བརྡ་སོགས་ཀྱིས། །རྒྱ་ཡིས་དམ་བཅིངས་མ་སྦས་ལེགས་ཕྱེ་ནས། །ཟབ་ཅིང་རྒྱ་ཆེ་དབང་བཤད་མན་ངག་གི། །རྣལ་འབྱོར་གསང་མཐའི་ཆོས་ཀྱི་བདུད་རྩི་སྩོལ། །བདེ་མཆོག་འཁོར་ལོའི་རྩ་བརྒྱུད་བླ་མ་དང་། །དྲུག་ཅུ་རྩ་གཉིས་དཀྱིལ་འཁོར་ལྷ་ཚོགས་རྣམས། །གདུལ་བྱ་དག་པའི་སེམས་ཀྱི་ཆུ་གཏེར་དུ། །སྒྲིབ་མེད་རྟག་འཆར་གུས་པས་གསོལ་བ་འདེབས། །རྣལ་འབྱོར་གསང་མཐའི་རྨད་བྱུང་གྲུབ་པའི་ལམ། །གྲུབ་ཆེན་ལོ་ནག་དྲིལ་བུའི་བཞེད་ཇི་བཞིན། །འཁྲུལ་མེད་ཉམས་ལེན་བགྱིས་པའི་དགེ་སོགས་གང་། །བདེ་མཆོག་འཁོར་ལོའི་བྱང་ཆུབ་ཕྱིར་བསྔོའོ། །
བདག་ཀྱང་དེང་ནས་བྱང་ཆུབ་མ་ཐོབ་བར། །ལེགས་གསུངས་འདུལ་བའི་བསྟན་ལ་ལེགས་ཞུགས་
ནས། །བཤེས་གཉེན་དམ་པ་རིང་ནས་ཚོལ་བ་དང་། །རྗེ་བཙུན་བླ་མས་རྗེས་སུ་འཛིན་པར་ཤོག །ཕྱི་ནང་རིག་གནས་ཀུན་ལ་མ་རྨོངས་ཤིང་། །སྔགས་གཞུང་རྒྱ་མཚོའི་དོན་ལ་གོམས་པ་རབ། །ཁྱད་པར་རྣལ་འབྱོར་གསང་མཐའི་རྒྱུད་སྡེ་ལ། །ཐོས་དང་བསམ་པས་ཡིད་ཆེས་བརྙེད་པར་ཤོག །རིག་གནས་ཀུན་ལ་བསླབ་སྦྱངས་མཐར་ཕྱིན་ནས། །རྨད་བྱུང་མཁས་པའི་བྱ་བ་རྣམ་གསུམ་གྱིས། །གཅིག་ཏུ་བསྟན་པ་འབའ་ཞིག་ཉེར་དགོངས་ཏེ། ། སངས་རྒྱས་བསྟན་པ་ཆེས་ཆེར་གསལ་བར་ཤོག །དེ་ནས་འདུ་འཛིའི་རྣམ་གཡེང་ཀུན་སྤངས་ཏེ། །གངས་དང་རི་སུལ་ནགས་ཀྱི་ཁྲོད་རྣམས་སུ། །གང་བྱུང་ཆོག་ཤེས་ཚངས་སྤྱོད་གྲོགས་དང་བཅས། །ཚེ་འདི་བློས་བཏང་བསྒྲུབ་ལ་བརྩོན་པར་ཤོག །ཆོས་གོས་གསུམ་དང་ལྷུང་བཟེད་མཁར་བསིལ་དང་། །རྡོ་རྗེ་དྲིལ་བུ་ཁ་ཊཱཾ་ཅང་ཏེའུ་~283~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སོགས། །ཕྱི་ནང་རྟགས་ཀྱི་ཉེར་འཁོ་ཙམ་འཛིན་ཞིང་། །སོ་སོའི་བསླབ་ལ་ཚུལ་བཞིན་སློབ་པར་ཤོག །རྣམ་དག་
འདུལ་བའི་ཁྲིམས་ཀྱིས་ལེགས་བསྡམས་ཤིང་། །རྒྱལ་སྲས་སྤྱོད་པའི་བསམ་སྦྱོར་རྨད་དུ་བྱུང་། །གསང་ཆེན་ལམ་གྱི་བསྐྱེད་རྫོགས་ཟུང་འཇུག་གི། །སྡོམ་གསུམ་ལམ་གྱི་ཉམས་ལེན་འཁྲུལ་མེད་ཤོག །སྨིན་བྱེད་བུམ་དབང་ཚུལ་བཞིན་བསྐུར་བ་ལས། །ཕུང་ཁམགས་རྒྱལ་བ་རིགས་ལྔའི་དཀྱིལ་འཁོར་ལྷ། །མགྲིན་པའི་རྩ་གནས་གསང་བའི་བདུད་རྩིས་གང་། །དེ་ལས་ངག་གནས་སྔགས་སུ་འཆར་བར་ཤོག །རྡོ་རྗེ་ཕག་མོས་འཁྱུད་པའི་སྙོམས་འཇུག་གིས། །སེམས་ཉིད་བདེ་སྟོང་ཟུང་འཇུག་ལྷན་ཅིག་སྐྱེས། །བཞི་པའི་དུས་སུ་གསུམ་པའི་ཡེ་ཤེས་དེས། །ཟབ་མོའི་ཆོ་གས་གནས་ལུགས་རྟོགས་པར་ཤོག །རྣམ་དག་དབང་གིས་སྨིན་པ་དེ་ཡི་ཚེ། །སྔགས་འཆང་རིག་འཛིན་ཀུན་གྱི་བསྒྲོད་ཅིག་ལམ། །ལམ་གྱི་རྩ་བ་དབང་བཞིའི་དམ་ཚིག་རྣམས། །མིག་གི་འབྲས་བཞིན་གཅེས་པར་འཛིན་པར་ཤོག །བསོད་ནམས་རི་དབང་བཅུ་གསུམ་ཁང་བརྩེགས་ཤིང་། །
འདིར་ཚོགས་ཞིང་
སྤྱན་དྲངས་ནས། ཚོགས་མཆོད་སྐྱབས་འགྲོ་གསུམ་ལས་གཞན་མ་གསུངས་ཡང་བཅུ་གསུམ་དུ་བྱེད་པ་ནི་ནཱ་རོ་པའི་མན་ངག་ཕམ་ཐིང་པ་
ནས་བརྒྱུད་པའོ། །ཕྱི་ནང་བགེགས་འཇོམས་བསྲུང་བའི་འཁོར་ལོ་དང་། འདིར་བསྲུང་བྱའི་བགེགས་ནི། རང་སེམས་ཕྱིན་ཅི་ལོག་ཏུ་སྣང་བའི་རྟོག་པ་སྟེ། ངེས་བརྗོད་ལས། བདུད་མིན་བདུད་མིན་པ་ཡང་མིན། །རང་གི་སེམས་ནི་བཅིང་བར་བྱ། །རང་གི་སེམས་ནི་ཐུལ་བ་ན།
།བགེགས་ཀྱི་འཇུག་པ་ག་ལ་ཡོད། །ཅེས་གསུངས།
 སྣང་གྲགས་ཆོས་ཀུན་སེམས་སྣང་སྒྱུ་མ་ཙམ། །གསལ་སྟོང་ཟུང་
འཇུག་འོད་གསལ་དབྱིངས་བསྡུས་ནས། ། མར་མེ་མཛད་ཀྱིས། ལོ་ཡཱི་པའི་བསྒྲུབ་ཐབས་སུ། སྣང་བའི་ཐམས་ཅད་སེམས་སུ་
བཤད་ནས། ཤུ་ནྱ་ཏ་སོགས་དང་། རྗེ་བཙུན་གྱིས། རྣམ་ཀུན་མཆོག་ལྡན་གྱི་སྟོང་པ་ཉིད་བསྒོམ་པ་ཡིན་པས། དོན་ཆེན་པོའོ། ཞེས་དང་། ཆེད་དུ་བྱ་དགོས་པ་བསྲུང་བའི་རྣམ་པ་སེམས་སུ་ཤེས་པར་བྱ་བའི་ཕྱིར། ཞེས་གསུངས།
 རྨད་བྱུང་བརྩེ་བས་ཞི་ལ་མི་གནས་ཤིང་། །
ཕུལ་བྱུང་ཤེས་པས་སྲིད་པའི་མཐའ་སྤངས་ཏེ། །དམན་བྱིས་ལས་ལྷག་སྐུ་གཉིས་ཐོབ་པར་ཤོག ། འདི་ནི་དམར་གྱི་
མན་ངག་ཟབ་ཁྱད་ཅན་ནོ། །
འོད་གསལ་དབྱིངས་ལས་འབྱུང་བཞི་རི་རབ་དང་། །རྡོར་པད་ཟླ་ཉི་དབྱངས་གསལ་འབྲུ་གསུམ་
སྔགས། །པད་ཟླ་ཧཱུྃ་ཡིག་གོང་ནས་གོང་བརྩེགས་ཤིང་། །ཨ་སོགས་ཆོས་འབྱུང་ན་དའི་བར་དུ་བསྡུས། ། རྗེ་
བཙུན། སེམས་གསལ་བ་ཙམ་ཡཾ་ཡིག་ཏུ་ལྡང་བར་གསུངས། ས་ཆེན་གྱིས་ནག་པོ་པའི་སྐབས་སུ། ནཱ་དར་ལངས་པར་གསུངས།  ནཱ་ད་
དམར་སྐྱ་འཁྱོགས་འབབ་སྔགས་ཀྱི་སྒྲ། །དཀར་དམར་ཉི་ཟླའི་དབུས་ཀྱི་ཧཱུྃ་ཡིག་ཚུལ། །ཕྱི་ཡི་སྒྲ་ཚུལ་གཅིག་
འདྲེས་རྐྱེན་གྱིས་ནི། ། ནཱ་ད་དམར་སྐྱ་སོགས་ཀྱི་སྒྲ་ཚུལ་འདི་འདྲ། རྒྱུད་འགྲེལ་རྣམས་ན་འདུག་པ་མ་མཐོང་ཞེས་བུ་གསུང་ཡང་། འདི་ནི་
ནཱ་རོ་པའི་མན་ངག་ཕམ་ཐིང་པ་ནས་བརྒྱུད་པའོ། །རྩ་རྒྱུད་ལས། སྒྲ་ཡིས་ཚུལ་ལ་ངེས་འབྱུང་ཞིང་། ཞེས་པའི་སྒྲ་ཚུལ་ལ་ལངྐ་རྒྱལ་བཟང་~284~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སོགས། སྒྲའི་སྐད་དོད། ནཱ་ད། དེའི་ཚུལ་དེ་ངོ་བོའི་རང་བཞིན་ལས་ཤེས་གསུངས། བྷ་ཝ་བྷ་ཏྲས། རྡོ་རྗེ་མཁའ་འགྲོའི་འགྲེལ་པར། སྒྲ་ནི་
སྐད། ཚུལ་ནི་དེའི་ངོ་བོ་སྟེ། ཨཱ་ལི་ཀཱ་ལི་དང་། སྔགས་རྣམས་ཡིན་ཞེས་གསུངས།  དུར་ཁྲོད་བརྒྱད་བསྐོར་བསྲུང་འཁོར་གཞལ་
ཡས་ཁང་། །དེ་དབུས་པད་ཉི་འཇིགས་བྱེད་དུས་མཚན་སྟེང་། ། འདི་ཉིད་ཀྱི་ཕྱག་མཚན་དེ་འདྲ་རྒྱུད་འགྲེལ་བསྒྲུབ་ཐབས་
ནས་གསུངས་པ་མ་མཐོང་ཞེས་བུ་གསུང་ཡང་། འདི་ནི་ཕམ་ཐིང་པའི་མན་ངག་གོ། ། བདེ་མཆོག་འཁོར་ལོ་དཔལ་ཆེན་ཧེ་རུ་ཀ །
དབང་སྔོན་མདོག་མཚུངས་སྔོ་ལྗང་དམར་སེར་ཞབས། །བཅུ་གཉིས་ཕྱག་དང་ཞབས་གཉིས་བརྐྱང་བསྐུམ་
གནས། །སྣ་ཚོགས་རྒྱན་སྤྲས་གར་དགུའི་ཉམས་དང་ལྡན། །རྡོ་རྗེ་ཕག་མོ་ཡུམ་བཅས་འཁོར་ལོའི་མགོན། ། བདེ་ཆེན་འཁོར་ལོར་སྙིང་པོའི་རྣལ་འབྱོར་བཞི། །ཐུགས་གསུང་སྐུ་ཡི་དཔའ་བོ་ཌཱ་ཀིའི་ཚོགས། །དམ་ཚིག་འཁོར་ལོ་སྒོ་མཚམས་ལྷ་མོ་བརྒྱད། །ཕྱི་དཀྱིལ་གསལ་གདབ་རང་སྣང་དག་པར་ཤོག །སྔགས་སྐྱེས་ཞིང་དང་ལྷན་སྐྱེས་ཡུལ་དང་ལྷ། །ཆོས་སྐུ་ལས་བྱུང་དེ་ལས་གཞན་མ་ཡིན། །ཕོ་ཉ་གསུམ་བསྲེས་ཡུལ་དང་ལྷ་རྣམས་ལ། ། ཞེན་ཞུགས་འབྲེལ་པས་བསླུ་མེད་འགྲུབ་པར་ཤོག །
ཕོ་ཉ་བསྲེ་ཚུལ་ནི། ནཱ་རོ་པའི་སློབ་བཤད། ཕམ་ཐིང་པ་ནས་བརྒྱུད་པའི་
མན་ངག་གོ། ། ཡེ་ཤེས་གཅིག་ཉིད་སྣང་ལ་རང་བཞིན་མེད། །སྒྲིབ་ཐོགས་ཀུན་བྲལ་རང་རིག་རང་གསལ་བའི། །
ཟབ་རྒྱས་ཆེས་མཆོག་དག་པ་དྲན་པ་ཡིས། །ཐ་དད་ཡང་དག་བེམས་ཞེན་ཀུན་བྲལ་ཤོག ། དགོས་པ་གསུམ་པོ་འདི་
དམར་གྱི་མན་ངག་ཟབ་ཁྱད་ཅན་ནོ། །
འོག་རླུང་གཡོས་པས་མས་ཕུལ་ཨཾ་ཡིག་ཚུལ། །ལྟག་རླུང་གཡོས་པས་ཡས་ཕུལ་ཧཾ་གི་སྒྲ། །སྟེང་འོག་
དབུ་མའི་རྒྱུན་ལམ་ལས་འོངས་སྟེ། །སྙིང་དབུས་གཟུང་འཛིན་བྲལ་བའི་ཕོ་བྲང་དུ། །ནང་གི་སྒྲ་ཚུལ་གཅིག་འདྲེས་རྐྱེན་གྱིས་ནི། །རགས་པའི་ཕུང་སོགས་འབྱུང་བཞིའི་རི་རབ་དང་། །བཀོད་ལེགས་དབྱིབས་མཛེས་སྣ་ཚོགས་རྒྱན་གྱིས་སྤྲས། །མཚན་ཉིད་ཀུན་ཚང་རིན་ཆེན་གཞལ་མེད་ཁང་། །རྡོ་རྗེ་ལུས་ཀྱི་གནས་ཆེན་པོ་བདུན་དུ༑ ༑ཕྲ་བ་ལུས་ཀྱི་རྩ་ཁམས་བྱང་ཆུབ་སེམས། །རྗེ་བཙུན་ཡབ་ཡུམ་སྙིང་པོའི་རྣལ་འབྱོར་སོགས། །དྲུག་ཅུ་རྩ་གཉིས་དཔའ་བོ་མཁའ་འགྲོ་མ། །
ལོ་ནག་གཉིས་ན། འཁོར་ལོ་གསུམ་གྱི་ལུས་དཀྱིལ་ལས། །གཞན་ལྷ་བཅུ་གསུམ་དང་། རྟེན་
ལུས་དཀྱིལ་མ་བཤད། ནཱ་རོ་པ་ས་བཅུ་གཉིས་ལས་མི་བཞེད། དེའི་གསུང་བགྲོས་འཛིན་པའི་ཕམ་ཐིང་པའི་བརྒྱུད་པ་འདི་ལ་མ་མོ་བཅུ་
གཉིས་ཕྱག་བཅུ་གཉིས་ལ་འགོད། ས་ཆེན་གྱིས་ནག་པོ་པ་དང་། རྗེ་བཙུན་གྱིས་ལོ་འདི་པའི་སྐབས་སུ་ཡང་དེ་ལྟར་གསུངས། དེའང་ངེས་སྤྱོད་ཀྱི་དགོངས་པ་ཡིན། འོ་ན་ས་བཅུ་གསུམ་བསྒྲོད་པའི་ལུས་དཀྱིལ་ཇི་ལྟར་བསྒོམ་ན། ལོ་ནག་གི་སྐབས་སུ། དྲིལ་བུ་པའི་གཞུང་ནས་འབྱུང་བ་ལྟར། སྙིང་ཁའི་རྩ་འདབ་ཕྱི་ནང་ལ་འགོད་པ་འདི་ཉིད་གཞུང་དུ་མ་གསུངས་ཡང་། མན་ངག་གིས་ཁ་སྐོར་དགོས། རྟེན་ལུས་དཀྱིལ་ཡང་དེ་དང་མཚུངས་སོ། །ལུས་དཀྱིལ་ལ་སྐྱེད་ཆོག་ཡོད་མེད་ལུགས་གཉིས་ལས། དང་པོ་འདུས་པའི་ལུགས། འདིར་བསྐྱེད་ཆོག་~285~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
མེད་ཀྱང་། པུ་ཛ་སོགས་ངོ་བོ་ལྷ་ལ་རྣམ་པ་ཡི་གེའི་ཚུལ་དུ་གནས་པ། ནང་གི་སྒྲ་ཚུལ་གྱི་རྐྱེན་གྱིས། ཕྱིའི་རྩ་དཔའ་མོ། ནང་གི་ཁམས་
དཔའ་བོ་ཞལ་ཕྱག་གི་རྣམས་ཅན་དུ་རིམ་གྱིས་གསལ་འདེབས་པ་ནཱ་རོ་པའི་མན་ངག་ཕམ་ཐིང་པའི་ལུགས་སོ། ། འཁོར་ལོ་ལྔ་ཡི་རྩ་
གནས་དེ་དང་དེར། གདོད་ནས་ལྟར་གྲུབ་རྩ་ཐིག་རླུང་གསུམ་ལ། །གནད་བསྣུན་སྦྱོར་བས་དེ་འགྲོས་དེར་ཐིམ་
སྟེ༑ ༑ས་རྣམས་རིམ་བསྒྲོད་མཁའ་འགྲོ་དབང་འདུས་ཤོག །རྣམ་གསུམ་ཕོ་ཉ་གཅིག་དྲན་བྱིན་རླབས་དང་། །ཡེ་ཤེས་དགུག་གཞུག་གོ་ཆ་གཉིས་བཀོད་དེ། །
སྔགས་ཀྱིས་བྱིན་གྱིས་རླབས་པ་ནི། ཕོ་ཉ་གསུམ་ངོ་བོ་གཅིག་ཏུ་དྲན་པ་ཙམ་ལ་
བཞེད་པ་ཡིན། འདི་ཉིད་ལ་གོ་བ་ལོགས་པར་ཆགས་ན་མན་ངག་ཟབ་ཁྱད་ཅན་དུ་འགྱུར། ནཱ་རོ་པའི་མན་ངག་ནི། སྔོན་ལ་ཡེ་ཤེས་པ་
བཅུག་ནས་གོ་ཆ་བཅིང་བ་རྗེས་ལ་མཛད་པ་ནི། ཤིང་གཉིས་གཟེར་གྱིས་བསྡམས་ནས་མི་འབྲལ་བར་བྱེད་པ་བཞིན། དམ་ཚིག་པ་དང་ཡེ་ཤེས་པ་མི་འབྲལ་བར་བྱེད་པ་ཡིན་ཞེས་གསུངས།
དབང་སྐུར་རྒྱས་གདབ་མཆོད་དང་བསྟོད་སོགས་ཀྱི། །རིམ་པ་དང་པོའི་རྣལ་འབྱོར་མཐར་ཕྱིན་ཤོག །
རྣལ་འབྱོར་ངལ་གསོ་རྫོགས་རིམ་ཟབ་མོའི་ལམ། །རྡོར་སེམས་ཡི་གེ་ཐིག་ལེ་བསྡུ་བ་གསུམ། །རྩ་བ་ཡན་ལག་
ལྔ་ལྔ་དཔེ་བཅུ་ཡིས། །རྡོར་སེམས་བསྡུ་བའི་རྣལ་འབྱོར་མཐར་ཕྱིན་ཤོག །ཁབ་ལེན་རྡོ་ཡིས་ལྕགས་ཕྱེ་གཡོ་བ་ལྟར། །ལྟེ་བར་རྡོར་སེམས་སེམས་དཔའ་གསུམ་བརྩེག་གིས། །སྣོད་བཅུད་རབ་གསལ་འཁྲིག་གཡོའི་ངང་ཚུལ་ཅན། །དང་པོ་དཔེ་ཡི་མཚོན་དོན་རྟོགས་པར་ཤོག །གཅི་བའི་རྫས་ཀྱིས་རྔུལ་ཆུ་བསྡུད་པ་ལྟར། །སྣོད་བཅུད་དུར་ཁྲོད་བསྲུང་འཁོར་གཞལ་མེད་ཁང་། །འཁོར་ལོ་ལྔ་རིམས་ཡུམ་བཅས་ཧེ་རུ་ཀ །གཉིས་པ་དཔེའི་མཚོན་དོན་རྟོགས་པར་ཤོག །རུས་སྦལ་འགྲོ་བའི་ཡན་ལག་ནང་འཁུམས་ལྟར། །འཁོར་ལོ་བདེ་མཆོག་ཞལ་བཞི་བཅུ་གཉིས་པ། །དེའང་ཡང་རིམ་གྱིས་ཞལ་གཅིག་ཕྱག་གཉིས་པ། །གསུམ་པ་དཔེ་ཡི་མཚོན་དོན་རྟོགས་པར་ཤོག །སྐར་མདའི་ཕྲེང་བ་གཅིག་ལ་གཅིག་ཐིམ་ལྟར་། །དམ་ཚིག་ཡེ་ཤེས་ཏིང་འཛིན་སེམས་དཔའ་སྟེ། ། ཏིང་འཛིན་སེམས་པའང་རིམ་གྱིས་ཐིག་ལེར་བསྡུད། །བཞི་པ་དཔེ་ཡི་མཚོན་དོན་རྟོགས་པར་ཤོག །ལན་ཚྭའི་དངོས་པོ་རྒྱ་མཚོར་ཐིམ་པ་ལྟར། །རབ་དཀར་ཐིག་ལེ་ཇེ་ཕྲ་ཇེ་ཕྲ་ལ། །མཐར་ནི་སྟོང་གསལ་ཟུང་འཇུག་བསམ་མི་ཁྱབ། །ལྔ་པ་དེས་ཡི་མཚོན་དོན་རྟོགས་པར་ཤོག །རང་བཞིན་གར་མཁན་ཆུ་གཏེར་ཉི་མ་སོགས། ། སྣང་དམིགས་ཆ་ལུགས་རླབས་ཟེར་ཆུ་བུར་གཞའ། །རང་རང་ངང་ཐིམ་ཟུང་འཇུག་བསམ་མི་ཁྱབ། །ཡན་ལག་དཔེ་ལྔའི་མཚོན་དོན་རྟོགས་པར་ཤོག །ལྟེ་བར་རླུང་ལྔའི་རང་བཞིན་ལ་སོགས་ལྔ། །འབྱུང་འཇུག་སྤྲོ་བསྡུ་རྟགས་མཐར་རིམ་གྱིས་བསྡུ། །ཀུན་གྱི་མཐར་ནི་གསལ་སྟོང་མཉམ་གཞག་གིས། །ཡི་གེ་བསྡུ་བའི་རྣལ་འབྱོར་མཐར་ཕྱིན་ཤོག །ལྟེ་བར་རླུང་ལྔའི་རང་བཞིན་ཐིག་ལེ་ལྔ། །འབྱུང་འཇུག་སྤྲོ་བསྡུ་རྟགས་མཐར་རིམ་གྱིས་བསྡུ། ། ~286~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀུན་གྱི་མཐར་ནི་གསལ་སྟོང་མཉམ་གཞག་གིས། །ཐིག་ལེ་བསྡུ་བའི་རྣལ་འབྱོར་མཐར་ཕྱིན་ཤོག །སྔོན་འགྲོ་
སྦྱོར་བའི་བསགས་སྦྱང་ཐབས་མཁས་ཀྱིས། །བསོད་ནམས་མཚོ་ཆེན་ངང་གིས་གང་བ་དང་། ། ས་ལུགས་ལ་འདིར་
ཚད་མེད་པ་བཞི་མ་བཤད། ཁ་ཅིག །མངོན་བརྗོད་དུ། ཚངས་པའི་གནས་ནི་བཞི་པོ་དང་། ཞེས་དང་། རྡོ་རྗེ་མཁའ་འགྲོའི་འགྲེལ་པར།
བྱམས་པའི་སེམས་ཤེས་དང་། ནགས་དཀྱིལ་དུ། བྱམས་དང་སྙིང་རྗེའི་རྒྱན་གྱིས་ནི། ཞེས་གསུངས་པས། ཚད་མེད་བཞི་མཛད་གསུང་། ལ་བ་པས་བྱས་ཟེར་བའི་བདེ་མཆོག་བསྒྲུབ་ཐབས་སུ། ཤར་ཕྱོགས་དུར་ཁྲོད་ཀྱི་དབང་པོའི་མདུན་དུ། བླ་མ་སེང་གེའི་ཁྲི་ལ་བཞུགས་པར་བསྒོམ་གསུངས། བཅོམ་ལྡན་རལ་གྲིས་བླ་མ་དཀྱིལ་འཁོར་གྱི་གྲྭ་གཅིག་ཏུ་བསྒོམ་གྱི། རིགས་བདག་ཏུ་མི་བསྒོམ་གསུང་། དེ་ནི་མ་འཐད་དེ། རང་དང་རིགས་དྲུག་ལྷར་བསྒོམ་རུང་ནས། བླ་མ་བསྒོམ་མི་རུང་བ་འགལ་ཞེས་གསུངས། དཱ་རི་ཀ་པ་སོགས། ཕྱི་ནང་གསང་བ་དེ་ཁོ་ན་
ཉིད་ཀྱིས་མཆོད། ས་སྐྱ་པ་ཕྱི་དང་ཡིད་བྱུང་གཉིས་ཀྱིས་མཆོད།
 སྟོང་པར་སྦྱོང་བྱེད་ཡེ་ཤེས་ཚོགས་སོག་གིས། །འཆི་བ་ཆོས་
སྐུའི་ལམ་ཁྱེར་མཐར་ཕྱིན་ཤོག ། འདི་ནི་ཕྱི་སྣོད་ཀྱི་འཇིག་རྟེན་ཞིག་ནས་སྟོང་པར་གྱུར་པ་དང་། ནང་སེམས་ཅན་འབྱུང་བ་རིམ་
གྱིས་ཐིམ་ནས་འཆི་བའི་སྲིད་པ་སྦྱོང་བྱེད་དུ། བུ་སོགས་བཞེད།
སྟོང་པའི་ངང་ལས་ཡེ་ཤེས་ཀྱིས་བསྐྲུ ན་པའི། །དུར་ཁྲོད་བརྒྱད་བསྐོར་བསྲུང་འཁོར་གཞལ་མེད་ཁང་། །
བུ་ཧྲངས་པ། ནག་པོ་ལུགས་ལྔ་དུར་ཁྲོད་མེད་པར་འདོད་ཀྱང་། དེའི་སྦྱིན་སྲེག་ཏུ་ཡོད་པར་བཤད། རྡོ་རྗེ་མཁའ་འགྲོར། རྡོ་རྗེ་ར་བའི་ཕྱི་
རོལ་ཏུ། ཤིང་སོགས་དུར་ཁྲོད་བརྒྱད་པོ་ཡིན། ཞེས་པས་བསྲུང་འཁོར་གྱི་ཕྱི་རུ་དུར་ཁྲོད་ཡོད་པར་བཤད་ཅེས་བུ་གསུངས། སྡོམ་འབྱུང་འགྱུར་གཅིག་ཏུ། རྡོ་རའི་ཕྱིར་དུར་ཁྲོད་བཤད་ཀྱང་། འགྱུར་གསར་ལས་ནང་དུ་བཤད་དོ། །ཆེན་པོའི་ངོ་བོ་སོགས་བརྡའི་སྐད་ཀྱིས་གསུངས་པ། རྒྱ་དཔེ་ལ་ཡང་། ཡི་གེ་མི་མཐུན་པ་དང་། འགྱུར་མི་མཐུན་པ་སྣ་ཚོགས། འགྲེལ་པ་རྣམས་ཀྱིས་ཀྱང་སྣ་ཚོགས་སུ་བཀྲལ་མོད་ཀྱི། བསྐྱེད་རིམ་འབྱུང་བ་རིམ་བརྩེགས་བསྐྱེད་པར་བཀྲལ་བ་ལ་དོན་གཅིག་ཏུ་ཡོད། འདི་སློབ་དཔོན་ཀཱ་ལ་ཀ་པ་དང་། ཉིང་མཛད་རྡོ་རྗེ་དང་། རིན་ཆེན་རྡོ་རྗེ་སོགས་འབྱུང་བཞི་འདུས་པ་ལས་གཞལ་ཡས་ཁང་དུ་གྱུར་པ་དང་། འབྱུང་བཞི་འདུས་པ་ལས་འབྱུང་བཞིའི་སར་གྱུར་ནས། གཞལ་ཡས་ཁང་བསྐྱེད་པར་འདོད་ཀྱང་། དུས་འཁོར་དུ། ཕ་རྒྱུད་པ་འབྱུང་བཞི་འདུས་པའི་རྡོ་རྗེའི་སར་གྱུར། མ་རྒྱུད་པ་འབྱུང་བཞི་རི་རབ་དང་བཅས་པའི་སྟེང་དུ་གཞལ་ཡས་ཁང་བསྐྱེད་པར་གསུངས། ས་ལུགས་ལ་ཐོག་མར་འབྱུང་བ་ལུགས་ཟློག་ཏུ་བསྐྱེད་དེ་རང་གི་ཤེས་པ་དང་འདྲེས་པས་རྐྱེན་བྱས་ཏེ། ལུགས་འབྱུང་དུ་བསྐྱེད་པར་བཞེད། ཁ་ཅིག ། ལན་གཉིས་བསྐྱེད་པ་མ་བཤད་གསུངས།
མངོན་བྱང་ལྔ་ལས་རྒྱུའི་རྡོ་རྗེ་འཆང་། །ཞལ་བཞི་བཅུ་གཉིས་ཡུམ་བཅས་གངས་རིའི་མདོག ། པུ་ཧྲངས་པ། སྣ་
ཚོགས་པད་མའི་ལྟེ་བར་རྡོ་རྗེ་འཆང་བསྐྱེད་པར་བཞེད། ལ་ཝ་པ། རྣམ་སྣང་ཞུ་བ་ལས་གཞལ་ཡས་ཁང་བསྐྱེད། མི་ཐུབ་ཟླ་བ། རྣམ་སྣང་ཡུམ་བཅས་ཞུ་བ་ལས་གཞལ་ཡས་ཁང་བསྐྱེད་པར་བཞེད། གཞལ་ཡས་ཁང་དེའི་སྟེང་དུ་བསམ་པ་ནི། བྷྲཾ་ལས་བྱུང་བའི་བརྟག་པ་སྟེ། དེ་ཡོངས་སུ་གྱུར་པ་ལས་འཁོར་ལོ་མཆོག །ཁང་པ་བརྩེགས་པ་རྣམ་པར་བསམ། ཟུར་བཞི་པ་ལ་སྒོ་བཞི་པ། རྟ་བབས་བཞི་ནི་རྣམ་པར་~287~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བརྒྱན། ཞེས་གསུངས་ལྟར་རོ། །རྩ་རྒྱུད་ལས། ལྷ་མོ་དུས་མཆེ་ཀླུ་མ་ལ། །ཡན་ལག་ཁ་ཊྭཾ་ཀ་དང་བཅས། ཐོད་པ་དང་ནི་མཆོད་ཡོན་སྣོད།
ཁར་ནི་སྙིང་པོ་བརྗོད་པར་བྱ། ཞེས་པས། རྒྱུ་རྡོར་འཛིན་ཞལ་བཞི་ཕྱག་བཞི་པར་བསྟན་ཞེས་བུ་གསུང་། ས་སྐྱ་པ་ཞལ་བཞི་ཕྱག་བཅུ་
གཉིས་པར་བཞེད།  ཡབ་ཡུམ་སྙོམས་འཇུག་དགའ་བའི་སྒྲ་འོད་ཀྱིས། །རྒྱལ་དང་བར་སྲིད་བཀུག་པ་ཁར་བབས་
པས། །ཐབས་ཤེས་ཞུ་བ་ཐིག་ལེའི་གཟུགས་སུ་གྱུར། །བར་དོ་ལོངས་སྐུའི་ལམ་ཁྱེར་མཐར་ཕྱིན་ཤོག ། ཤྭི་
དབུགས་ས་མདའ་སྦྱོར་པས། ཤེས་པ། འགྲེལ་པས་སྣ་ཚོགས་སུ་བཀྲལ་བ་ལས། མ་ཝ་ས་དང་། མི་ཐུབ་ཟླ་བ་དྲི་ཟ་འཇུག་པ་ལ་སྦྱོང་ཞིང་།
མི་ཐུབ་ཟླ་བས་མདའ་དབྱངས་དང་། མ་ཝ་པས་སྒྲའོ། །ཞེས་བཤད། དྲི་ཟ་འཇུག་ཚུལ་ལ། ཁ་ཅིག་སྤྱི་གཙུག་ནས་འཇུག །ཁ་ཅིག་གསང་གནས་ནས་འཇུག །ཁ་ཅིག་ཁ་ནས་འཇུག་པ་སོགས་འདོད་ལུགས་དུ་མ་ཡོད་ཀྱང་། སྡོམ་འབྱུང་ལས། ཁ་ཡི་ལམ་ལས་རབ་ཏུ་འཇུག ། ཅེས་པས། ཁ་ནས་འཇུག་ཅེས་བུ་བཞེད། དུས་འཁོར། འདུས་པ་འཕགས་ལུགས། ཀྱེ་རྡོར་མཚོ་སྐྱེས་ལུགས་ལྟ་བུ་ལ། བར་དོ་འཇུག་པ་
མེད་ཅིང་། རྒྱུ་འབྲས་བུ་རྡོར་འཛིན། སྐུ་མདོག་ཕྱག་མཚན་འཕོ་བ་མེད། འཇམ་རྡོར་དུ། དེ་ཉིད་ཁ་དོག་ཐ་དད་དུ་བཤད།
 རྒྱལ་བས་
བསྐུལ་ཞིང་དེ་ཡང་ཐིག་ལེར་ཐིམ། །རྡོ་རྗེ་གྲི་གུག་སྔགས་ཀྱིས་མཚན་པར་གྱུར། །དེ་དག་ཞུ་ལས་འབྲས་བུའི་
སྐུར་བཞེངས་ཏེ། །སྐྱེ་བ་སྤྲུལ་སྐུའི་ལམ་ཁྱེར་མཐར་ཕྱིན་ཤོག །
འདིར་གཡོན་བརྐྱང་བའི་ཞབས་བཞུགས་ཤེས་པ་འགྱུར་ཉེས་པ་སྟེ། རྒྱ་དཔེར་གཡས་བརྐྱང་དུ་ཡོད་ཅིང་། མངོན་བརྗོད་དུ། བྱིན་
པ་གཉིས་ཀྱིས་མཉམ་པར་འཁྱུད་པ་ཞེས་དང་། སྡོམ་འབྱུང་དང་། བྱིན་པ་གཉིས་ཀྱིས་མཉམ་པར་འཁྲིལ་ཞེས་དང་། ལོ་ཡི་པ་སོགས་བོད་
འགྱུར་བསྒྲུབ་ཐབས་རྣམས་ནའང་། བྱིན་པ་གཉིས་ཀས་འཁྱུད་པར་བཤད། བལ་པོ་ཀཱ་ན་ཀ །ཇོ་བོ། ཀུ་མ་ར་ཤྲཱི་རྣམས། གཡས་ཀྱིས་འཁྱུད་ཅིང་། གཡོན་བརྐྱང་བར་བཞེད། ལོ་ཡཱི་པའི་ལྷ་ལྔའི་སྒྲུབ་ཐབས་སུ་གཡོན་པས་འཁྱུད་ཅིང་། གཡས་བརྐྱང་དང་། གཡས་པའི་བྱིན་པས་བདག་པོ་ཡི། གཡོན་པས་བརླ་ནི་ཡོངས་སུ་འཁྱུད། ཅེས་དང་། ལངས་ཀ །ཡབ་གཡོན་བརྐྱང་ལ། ཡུམ་གཡས་བརྐྱང་དུ་བཤད། དེ་
རྣམས་མ་གཏོགས་བྱིན་པ་གཉིས་ཀྱིས་མཉམ་པར་བཤད། ཅེས་བུ་གསུངས། ས་སྐྱ་པ་ཞབས་གཡས་པས་ཡབ་ཀྱི་བརླ་ནས་འཁྱུད་ཅིང་། གཡོན་བརྐྱང་ཞེས་བཞེད། དཔེ་འདིར་གསལ་ཀ་མ་བྱུང་། གོ་ཆའི་སྐབས་སུ། ས་སྐྱ་པ། ཡབ་དྲུག་ལ་ཡུམ་གྱིས་འཁྱུད་པ་དང་། ཡུམ་དྲུག་ལའང་ཡབ་གྱིས་འཁྱུད་པ་དང་། ཡི་གེ་འགོད་ནའང་། ཡབ་ཀྱི་ཡི་གེའི་གནས་སུ་ཡུམ་གྱི་ཡི་གེ་དང་། ཡུམ་གྱི་ཡི་གེའི་གནས་སུའང་ཡབ་ཀྱི་དགོད་པར་བཤད། མལ་གྱོའི་རྗེས་འབྲང་རྣམས། ཡབ་ཡུམ་ལྷ་ཐམས་ཅད་ལ་གོ་ཆ་གཉིས་གཉིས་འགོད། པུ་ཧྲངས་པ་རྗེས་འབྲངས་རྣམས། དཔའ་བོ་རྣམས་ལ་ཡབ་ཀྱི་གོ་ཆ་དང་། དཔའ་མོ་རྣམས་ལ་ཡུམ་གྱི་གོ་ཆ་འབོད་པ་བཞེད། ཛ་ཡ་སེ་ན། བ་རེག་ལོ་ཙཱ་བ། རྨ་བན་རྗེས་འབྲང་རྣམས། གཙོ་བོ་ཡབ་ལ་དཔའ་བོའི་གོ་ཆ། ཡུམ་ལ་དཔའ་མོའི་གོ་ཆ། འཁོར་ལ་གོ་ཆ་མ་འགོད་པར་བཞེད། ནག་དཀྱིལ་དུ། དཔའ་བོ་ཀུན་དང་རྣལ་འབྱོར་མ། གོ་ཆ་གསུམ་གྱིས་བརྒྱན་པ་ཡིན། ཞེས་ལྷ་ཕོ་ལ་དཔའ་བོ་དང་། མོ་ལ་དཔའ་མོ། གཙོ་བོ་ལ་གོ་ཆ་ཆེན་པོས་བརྒྱན་པར་བཤད། ཡིག་འབྲུ་ལྷའི་རང་བཞིན་ནི། ལྷ་ཉིད་དུ་སྒོམ་པ་འདི་ཀར་གསུངས། ཞེས་བུ་གསུང་། ཕམ་ཐིང་པ་རྗེས་འབྲང་~288~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྣམས། ལོ་ཡཱི་པའི་སྐབས་སུ། རང་རང་གི་གནས་སུ། ཟླ་བ་ལ་སྔགས་བསམས་ནས་ལྷར་མོས་པ་བྱེད་གསུངས།  དེ་ལྟར་རང་སེམས་
དག་པའི་སྣང་བ་ལ། །རྟེན་དང་བརྟེན་པ་ལྷ་ཡི་འཁོར་ལོ་ཡིས། །བསྐྱེད་པའི་ཆོ་ག་བསྙེན་བསྒྲུབ་རྣམ་པ་བཞི། །
དང་པོ་སྦྱོར་བའི་ཏིང་འཛིན་མཐར་ཕྱིན་ཤོག ། སློབ་དཔོན་ནག་པོ་སྤྱོད་པས། དཔལ་ལྡན་འདུས་པའི་ལམ་འདི་ནི། རྒྱུད་རྣམས་
ཀུན་གྱི་གཙོ་བོ་སྟེ། རིམས་པ་གཉིས་ཀའི་གོ་བོ་ལ། དཔལ་ལྡན་འདུས་པ་ལྷག་ཡིན་འོང་། ཞེས་རིམ་གཉིས་ཀྱི་གནད་ལ། འདུས་པ་
གཞན་ལས་རྨད་དུ་བྱུང་བར་གསུངས་ཤིང་། དེའང་འཕགས་ཞབས་ཀྱི་ལུགས་གཉིས་ལས། བསྐྱེད་རིམ་གྱི་འགྲོས་ལུགས་ཕྱི་མ་ལྟར་
མཛད་དོ། ། སྙོམས་འཇུག་ཟེར་གྱིས་བདེ་གཤེགས་བཞུ་བའི་རྒྱུན། །གསང་བའི་པད་མར་དཀར་དམར་འདྲེས་པ་
ལས། །གཞལ་མེད་ཁང་བཟང་ལྷ་འཁོར་སུམ་ཅུ་བདུན། །ཕྱི་དཀྱིལ་སྤྲོས་བཀོད་ནང་དཀྱིལ་གསལ་བཏབ་
བསྒོམ། །བདེ་ཆེན་འཁོར་ལོ་ཡུམ་བཅས་ཧེ་རུ་ ཀ །ནང་འདབ་བཞི་ལ་སྙིང་པོའི་རྣལ་འབྱོར་བཞི། །ཕྱི་སྐོར་
བརྒྱད་ལ་སྒོ་མཚམས་ལྷ་མོ་བརྒྱད། །ཉེར་བཞིའི་གནས་སུ་དཔའ་བོ་རྣལ་འབྱོར་མ། །དེ་དང་དེར་བསྒོམ་རླུང་སེམས་དེར་འདུས་ཏེ། །ལས་རླུང་ནང་ལྡོག་རླུང་བརྒྱད་དབུ་མར་ཞུགས། །རྟོགས་པ་རིམ་སྐྱེས་ཡུལ་ཆེན་ཉེར་བཞི་ཡི། །དཔའ་བོ་མཁའ་འགྲོ་དབང་དུ་འདུ་བར་ཤོག །
ཡོ་ག་ལས། འཁོར་གྱི་ལྷ་སྤྲུལ་པ། དཀྱིལ་འཁོར་རྒྱལ་མཆོག །ཡེ་ཤེས་པ་གཞུག་པ། རྒྱས་གདབ་པ། ལས་རྒྱལ་མཆོག་ཏུ་
གསུངས། འཕགས་ལུགས་པ། མངལ་ནས་བྱུང་བའི་དཀྱིལ་འཁོར་སྤྲུལ་པ། དཀྱིལ་འཁོར་རྒྱལ་མཆོག་ཕྲ་ཐིག་བཟླས་པ་སོགས་ལ་རྒྱལ་
མཆོག་དུ་གསུངས། ཡེ་ཤེས་ཞབས་ལུགས་པ། ཕྱུང་བ་དཀྱིལ་འཁོར་སྤྲུལ་བ་ནས། ཕྲ་ཐིག་གི་བར་དཀྱིལ་འཁོར་རྒྱལ་མཆོག །ཞི་རྒྱས་སོགས་ཕྲིན་ལས་བསྒྲུབ་པ་ལས་རྒྱལ་མཆོག་ཏུ་གསུངས། མན་སྙེར། དཀྱིལ་འཁོར་སྤྲུལ་ནས་བདུད་རྩི་མྱང་བའི་བར། དཀྱིལ་འཁོར་རྒྱལ་མཆོག །ལྷ་སྤྲོས་ནས་རང་གཞན་གྱི་དོན་བྱེད་པའི་བར་ལས་རྒྱལ་མཆོག །ཕྲ་ཐིག་བཟླས་པ་སོགས་རྒྱལ་མཆོག་གཉིས་ལ་མ་གཏོགས་པར་བཞེད། ཛ་ཡ་སེ་ནའང་དེ་དང་མཐུན། པུ་ཧྲངས་པའི་རྗེས་འབྲང་ཁ་ཅིག །ཕྱུང་བའི་དཀྱིལ་འཁོར་མཆོད་པའི་བར་དཀྱིལ་འཁོར་རྒྱལ་མཆོག །དག་དྲན་མན་ལས་རྒྱལ་མཆོག་ཏུ་འདོད། མལ་གྱོའི་རྗེས་འབྲང་ས་སྐྱ་པ་རྣམས། ཡེ་ཤེས་པ་གཞུག་མན་ལས་རྒྱལ་མཆོག་ཏུ་བཞེད། མན་སྙེར་དཀྱིལ་འཁོར་རྒྱལ་མཆོག་ལའང་སྙེན་སྒྲུབ་བཞིར་གསུངས། ཆོས་རྒྱལ་འཕགས་པ། བརྟེན་པ་སྔོན་ལ་གསལ་བཏབ་ནས་རྟེན་རྗེས་ལ་གསལ་འདེབས། བུ་དེ་ལས་ཟློག་སྟེ་གསལ་འདེབས། ས་ཆེན་བྷ་གར་རྟེན་བརྟེན་པ་གཅིག་ཆར་གསལ་འདེབས། དེའང་
ཕྱི་གཙོ་བོ། ནང་ཞར་བྱུང་། ཕྱི་སྤྲོས་པ་དང་། ནང་འདུས་ལ་བསྒོམ་པ་དུས་མཉམ་དུ་བཞེད།
དེ་ལྟར་དཀྱིལ་འཁོར་རྒྱལ་མཆོག་
ལེགས་བསྒོམས་ནས། །སེམས་དཔའ་གཉིས་བསྲེས་དབང་བསྐུར་རྒྱས་གདབ་ཅིང་། ། ས་སྐྱ་པ། མཁའ་འགྲོ་མ་
སོགས་བཞི་ལ། མི་སྐྱོད་པ་ནས་རིན་འབྱུང་གི་བར་གཡོན་སྐོར། གཞན་རྣམས་དམ་ཚིག་འཁོར་ལོའི་བར་དུ། ཕྱོགས་རྣམས་ལ་མི་སྐྱོད་པ་
ནས་རིན་འབྱུང་གི་བར་གཡོན་སྐོར། མཚམས་རྣམས་ལ་གཡས་སྐོར་དུ་རྒྱས་འདེབས། འདི་སློབ་དཔོན་བྷུ་རི་བའི་དགོངས་པ་ཡིན་གསུང་། ~289~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
མ་ཝ་པས། མཁའ་འགྲོ་མ་ལ་སོགས་པས་ནི། རྣམ་པར་སྣང་མཛད་ལ་སོགས་པ་རྣམས་གྱི། སྐུ་དང་གསུང་དང་ཐུགས་ཀྱི་ཕྱག་རྒྱས་ནི་
འཁོར་ལོ་གསུམ་ལའོ། །མཚམས་ལ་གནས་པ་རྣམས་ཀྱང་། རྣམ་པར་སྣང་མཛད་ལ་སོགས་པ་རྣམས་ཀྱིས་ཕྱག་རྒྱས་རྒྱས་གདབ་པར་
བྱས་ལ། ཞེས་གསུངས།  མཆོད་བསྟོད་ཆེས་མཆོག་དག་པ་དྲན་པ་ཡིས། ། ད་རི་ཀ་པས། ཕྱི་དཀྱིལ་ལུས་དཀྱིལ། བྱང་ཆུབ་
ཕྱོགས་མཐུན་བསྒོམ་པ་གསུམ། སྤྲུལ་སྐུ། ལོངས་སྐུ། ཆོས་སྐུའི་སྒྲུབ་ཐབས་སུ་བཤད། ཇོ་བོ་རྗེ། དཔལ་ཧེ་རུ་ཀའི་ལྷ་རྣམས་ཆོས་སྐུའི་
རང་བཞིན་དུ་བསྟན་པ་དང་། དེར་ཞེན་པ་བཟློག་པ་དང་། སྒྱུ་མ་དང་སྟོང་པ་གཉིས་མེད་མཚན་པ་དང་། གཅིག་ཅར་ལམ་དུ་བྱས་པས་ཐེག་པའི་ཁྱད་པར་རོ། །ཞེས་གསུངས། པུ་ཧྲངས་པ། མར་དག་དང་ཡང་དག་གི་ཐ་སྙད་མཛད། རྗེ་བཙུན་རིན་པོ་ཆེ། ལྷ་སྐུ་གདོས་བཅས་ལྟ་བུར་མངོན་ཞེན་སྐྱེ་ན། ཡང་དག་པར་མཁའ་འགྲོ་མ་ནི། ལུས་དྲན་པ་ཉེ་བར་བཞག་པའོ། །ཞེས་ཚུར་དག་ཏུ་སྦྱར་ལ། ལམ་ལ་ཐེ་ཚོམ་ཟ་ན། མཚན་ཉིད་ཀྱི་བྱང་ཆུབ་ཀྱི་ཕྱོགས་མཐུན་དང་། སྔགས་ཀྱི་ལྷ་སོ་བདུན་བསྒོམ་པ་ཐ་དད་དུ་ཤེས་ན་དྲན་པ་ཉེར་བཞག་བཞི་ནི་རྣལ་འབྱོར་མ་བཞིའོ། །ཞེས་ཕར་དག་དུ་སྦྱར་ཞེ་དང་། ས་ཆེན། དེ་ནི་རྣམ་པར་ཞེན་པ་སྤངས་པའི་ཕྱིར། རྣམ་པ་ལྷ་ལ། ངོ་བོ་བྱང་ཆུབ་ཀྱི་
ཕྱོགས་སུ་དག་པ་དྲན་པར་བྱེད་སྟེ། ཞེས་གསུངས།

ལས་རྒྱལ་མཆོག་གི་ཏིང་འཛིན་མཐར་ཕྱིན་ཤོག །རིམ་གཉིས་བསྒོམ་རྗེས་ཞི་རྒྱས་དབང་དྲག་གི། །
ལས་ཀུན་བསྒྲུབ་བྱེད་སྔགས་བཟླས་གཏོར་མ་དང་། །རྗེས་ཐོབ་སྤྱོད་ལམ་རྣལ་འབྱོར་རྣམ་པ་ལྔས། །རྗེས་ཀྱི་
བྱ་བའང་དགོས་པ་ཕུན་ཚོགས་ཤོག །དྭངས་གསལ་རྙོག་མེད་དཔལ་ཆེན་ཧེ་རུ་ ཀ །རང་བྱུང་ལྷུན་གྲུབ་རྩ་
གསུམ་འཁོར་ལོ་བཞི། ། ཡང་བདེ་དགྱེས་སོགས་སུ། གསང་གནས་བདེ་སྐྱོང་གི་འཁོར་ལོ་བགྲངས་ནས་འཁོར་ལོ་ལྔ། དུས་འཁོར་དུ།
དཔྲལ་བ་ལྷན་སྐྱེས་ཀྱི་འཁོར་ལོ་དང་དྲུག །ལམ་འབྲས་ནས་འཁོར་ལོ་གཡོ་བ་བཞི། མི་གཡོ་བ་བརྒྱད་སྟེ། གླིང་བཅུ་གཉིས་ཀྱི་འཁོར་ལོ།
ལས་བྱེད་པའི་འཁོར་ལོ་གཉིས་དང་། འཁོར་ལོ་ཉི་ཤུ་རྩ་གཅིག །རོ་བརྐྱང་གཉིས་རིམ་བཞིན་ཁ་གྱེན་ཐུར་དུ་བལྟ་བ་ལ། ཨཱ་ལི་མགོ་ཐུར་གྱེན་དུ་བལྟ་བ་རེའི་བར་དུ་ཀཱ་ལི་གྱེན་ཐུར་དུ་བལྟ་བ་གཉིས་གཉིས་ཀྱིས་སྒོ་བཀག་པ་དང་། དབུ་མ་རྟ་རྔ་བརྒྱར་བཤགས་ཙམ་དམར་པོ་
གསལ་བཏབ།
དབྱངས་གསལ་ལེགས་བཀོད་འབྱུང་འཇུག་གནས་པའི་རླུང་། །སྒོ་བསྟུན་གསལ་བཏབ་ལུས་
གནས་གསལ་བར་ཤོག །ཨཾ་ཡིག་འབར་བས་རྩ་འཁོར་བཞི་བསྲེས་ཏེ། ། རིམ་བཞིན་འཁོར་ལོ་རྣམས་མས་རིམ་ཡས་
རིམ་དབུ་མ་དང་ལྟེ་བའི་ཨཾ། ལེ་རང་དབང་མེད་འབར་སྙམ་བྱེད་པ་དང་། ཨ་ལོང་འབྱེད་འཛུམས་ཀྱིས་དང་། དེ་ནས་སྨིན་མཚམས་གནད་
ཀྱི་སྒོ་ཕྱེ་ནས། སྣ་བུག་གཡས་པའི་རྣ་བའི་བུ་ག་གང་བདེ་ནས་མེ་དེ་འཕྲོས་བདུན་གྱི་ནམ་མཁར་ཕྱོགས་བཅུའི་དེ་བཞིན་གཤེགས་པ་བསམ་གྱིས་མི་ཁྱབ་པ་བསྒོམས་པའི་ཤངས་བུག་གཡས་སམ། བྱིན་པ་གཡས་ནས་ཞུགས། དེ་བཞིན་གཤེགས་པའི་འཁོར་ལོ་དང་བདུད་རྩི་རྣམས་བཞུ། སྲིན་བུ་པད་པས་ཁྲག་འདྲེན་པ་བཞིན། ཤངས་གཡོན་པའི། སྙན་གྱི་བུ་ག་གཡོན་པ་ནས་ཁྱེར་འོངས་ཏེ། བདག་གི་བྱིན་པ་
གཡོན་པའི། སྣ་བུག་གཡོན་པ་ནས་ཞུགས། སྤྱི་བོ་ནས་ལྟེ་བའི་བར།
 བདུད་རྩི་གསོས་དགང་དབུ་མ་ཁ་ཕྱེ་ནས། །ཧཾ་ཡིག་~290~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བདུད་རྩི་ཀུན་འདར་ནས་འོང་བ། །ལྟེ་བར་བབས་པས་བདེ་གསལ་སྐྱེ་བར་ཤོག །ཧཾ་ཡིག་ཞུ་བའི་འཆི་མེད་
བདུད་རྩིའི་རྒྱུན། །གསང་བའི་ནོར་བུ་སྤྱི་བོའི་ཐིག་ལེའི་བར། ། སྤྱི་བོའི་བྱང་སེམས་ནོར་བུའི་རྩེ་མོར་ཕབ་ལ། བདེ་གསལ་
མི་རྟོག་པའི་ཉམས་སྐྱེས་སྐྱེས་བསྒོམ། དེ་སྐྱེས་ན་དགའ་བའི་དགའ་བ། དེར་སྐྱེས་ན་རྡོ་རྗེའི་བསྐྱེད་པ་དེར་མི་བཟོད་ན་རྡོ་རྗེའི་རྩ་བ། དེར་
མི་བཟོད་ན་ལྟེ་བར་བདེ་བ་ལ་སེམས་བཟུང་སྟེ། དགའ་བའི་ལྷན་སྐྱེས་ཀྱི་བར་དགའ་བས་བསྡུས་པའི་དགའ་བ་བཞི། དེར་ཡང་མི་བཟོད་ན་གྱེན་དུ་བཞི་ཆ་གསུམ་ཆ་དང་། སྙིང་ཁར་བདེ་བ་ལ་སེམས་བཟུང་། མཆོག་དགའི་དང་། དེ་བཞིན་མགྲིན་པ་དང་། སྤྱི་བོའི་བར་ལའང་སྟེ།
དགའ་བྲལ་གྱི་དང་། ལྷན་སྐྱེས་ཀྱིས་བསྡུས་པའི་དགའ་བ་བཞི་སྟེ་དེ་ལྟར།
མས་རིམ་སེམས་གཏད་བཅུ་དྲུག་རྫོགས་པའི་
མཐར། །སྣང་སྲིད་ཐམས་ཅད་བདེ་བར་འཆར་བར་ཤོག །རོ་རྐྱང་རླུང་གི་བརྒྱུ་བ་ཆ་མཉམ་སྟེ། །ཕྱིར་འབྱུང་
དལ་བར་དུ་བ་འཁྱིལ་བ་ལྟར། །གདོང་གི་སྣ་རྩེར་གཡོ་མེད་བསྒོམ་པ་ན། །སྲོག་འཛིན་བརྟན་ཞིང་འོད་ལུས་ཐོབ་པར་ཤོག །
གསང་བའི་རིམ་པ་ནི། ལུས་ཀྱི་ནང་ནས། སེམས་ཀྱི། སྣ་གཉིས་ཀྱི་བར་ཀ་བ་མེད་པ་སྒོམས་སྟོང་པ་ལྟར་བུ། ཟབ་
གསལ་རྡོ་རྗེ་ལུས་ཀྱི་གཞལ་མེད་ཁང་། །ཚངས་རུས་དབྱུག་པ་སྙིང་པོའི་ནང་གི་ངོས། །རྩ་མཆོག་འཁོར་ལོ་དྲུག་དབུས་ཚངས་དབྱུག་ནངས། །རོ་རྐྱང་ཨ་ཝ་དྷུ་ཏི་གཡས་གཡོན་དབུས། །
ཡེ་ཤེས་ཐིག་ལེར། ཚངས་པའི་རུས་པའི་དབྱུག་
པའི་སྙིང་པོའོ། །ཞེས་པའི་འགྲེལ་པར། ཚངས་པའི་རུས་པ་ནི། ཚིགས་པའི་ནང་མཚན་ནོ། །དབྱུག་པའི་སྙིང་པོ་ནི། སྲོག་གི་དབྱུག་པ་དང་།
རྩ་གསུམ་པར་ལྡན་པའོ། །ཞེས་གསུངས།
བུང་བའི་མདོག་ཅན་ཆོས་ཀྱི་འཁོར་ལོའི་དབུས། །འཛག་པའི་ངང་ཚུལ་ལུས་ཅན་དགའ་བར་བསྐྱེད། །
ཀུནྡ་ལྟར་དཀར་དཔྱིད་ཀྱི་ཧཱུྃ་ཡིག་མཆོག །གཞོམ་མེད་ངེས་པའི་དོན་གྱི་ཧེ་རུ་ཀ ། འདི་ལ། གསོ་དཔྱད་དུ། ལུས་ཅན་གྱི་
མདངས། ཞེས་དང་། ཁ་སྦྱོར་དུ། དེ་དབུས་གནས་པའི་དཔའ་བོ་ནི། ཉུངས་དཀར་སྦོམ་པོའི་ཚད་ཙམ་སྟེ། ཧཱུྃ་གི་ས་བོན། ཞེས་སོགས་དང་།
རྡོ་རྗེ་ཕྲེང་བར། ཆོས་ཀྱི་འཁོར་ལོའི་པད་སྦུབས་ན། །སྒྲ་ཙམ་ཡང་དག་གནས་པ་ནི། །ཞེས་དང་། འདུས་པར། རིན་ཆེན་ཁ་དོག་སྣ་ལྔ་པར། ཡུངས་དཀར་གྱི་ནི་འབྲུ་ཚད་ཙམ། ཞེས་དང་། གདན་བཞིར། ཆུ་ཤིང་མེ་ཏོག་ལྟེ་བ་ནས། སྙིང་གི་བར་དུ་འགྲེ་ཏེ་གནས། ཞེས་གསུངས། ནག་པོ་པས་དཔྱིད་ཅེས་དང་། དྲིལ་བུ་པས། རྣལ་འབྱོར་ཞེས་བཤད། འདི་ཁ་ཐུར་དང་། བཙུམ་པ་ལས། ཚར་བོ་སྡུག་བསྔལ་དང་། གྱེན་དུ་བལྟས་ཤིང་ཁ་བྱེ་བ་ལས་ལུས་སེམས་ལ་དགའ་བདེས་ཁྱབ། རྣལ་འབྱོར་པས་བསྒོམ་སྟོབས་ཀྱིས། ཁ་བྱེ་ཞིང་གྱེན་དུ་བལྟ། དེས་ན་
རྟོགས་པ་བསྐྱེད་པའི་གནད་ཐམས་ཅད་འདི་ལ་ཡོད་པས། འདིའི་གནད་ཤེས་ནས་འདི་ཉིད་ལ་གནད་དུ་བསྣུན་པར་བྱ།
 སྣ་ཚོགས་
མདོག་ཅན་སྤྲུལ་པའི་འཁོར་ལོའི་དབུས། །འབར་བའི་ངང་ཚུལ་སྙིང་བསྲེགས་རྟ་གདོང་མེ། །བིམ་པ་ལྟར་
དམར་ཐིག་ལེའི་ཨཾ་ཡིག་མཆོག །གཞོམ་མེད་ངེས་པའི་དོན་གྱི་བ་ར་ཧི། ། འདི་ལ་ཁ་སྦྱོར་ལས། རྒོད་མ་ཁ་ཡི་མེ་ཡི་
གཟུགས། བདག་མེད་ཏི་ལ་ཀ་ཞེས་བརྗོད། ཅེས་དང་། དུས་འཁོར་ལས། མཉམ་དང་མི་མཉམ་པར་འགྲོ་བ་དང་། དབུ་མ་དུས་མེ་ལ་ནི་~291~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
འཇུག །ཅེས་དང་། དཔྱིད་ཐིག་ལས། རྒོད་མའི་མེ་འདྲའི་ངོ་བོ་ནི། ཕག་མོ་ཐིག་ལེར་བརྗོད་པ་སྟེ། ཞེས་གསུངས། ཨ་ཤད་ཀྱི་འདོད་ཚུལ་
ལ༑ རྔོག་པའི་ཆོས་དྲུག་ཏུ། སྦོམ་ཕྲ་རྟ་རྔ་ཙམ་ཞེས་དང་། ཡང་དགོན་པ། ཡི་གེ་དབུ་ཅན་ཤད་དང་། ཀྱེར་པའི་བཅད་ཁམ་གྱེན་པ་ལྟ་བུ། རིང་ཐུང་སོར་གཅིག་ཅེས་དང་། ཁ་ཅིག་ལུག་རིལ་འབྲིང་པོ་ཙམ་དང་། ཁ་ཅིག་བྱ་སྒོང་ཙམ དང་། ཀོ་བྲག་པ། གསེར་གྱི་ཐིག་ལྟ་བུ་ཞེས་དང་། ཕྱག་ལོ། ཨ་ཐུང་མ་དག །ཨ་དུམ་ཞེས་པ། རྒྱ་ཡིག་གི་ཨའི་དབུ་ལྟ་བུ་ཞེས་དང་། ཤོང་བློ་བརྟན་གྱིས་ས་ལུ་ཏའི་བརྡ་ཡིག་ཏུ་བཤད། རྗེ་བཙུན་རིན་པོ་ཆེ་དང་། ཆོས་རྗེ་ས་པཎ་གྱིས། དང་ཀྱོག་ལའི་ངོ་བོར་བཞེད་དོ། །ཁ་ཅིག་ཨ་ཡིག་གི་རྣམ་པར་བསྒོམ་པ་ནི། ངོ་བོ་དང་རྣམ་པ་མ་ཕྱེད་པ་སྟེ། ངོ་བོ་ཨ་ཡིག་ཡིན་ཡང་། རྣམ་པ་ཨ་ཤད་ཀྱི་རྣམ་པར་བསྒོམ་དགོས་པའི་ཕྱིར། རིམ་བཞི་སྤྱི་དང་། དཔྱིད་ཐིག་ནས་བཤད་པའི་རིམ་བཞིའི་རྣམ་གཞག །ས་ཆེན་གྱིས་ནག་འབུམ་དུ་བཤད་པ་ལྟར་ཡིན། ཁྱད་པར་ད་ལྟ་དཔྱིད་བྲལ་བས། ལྟེ་བ་ནས་འདོད་ཆགས་དང་། རྣམ་རྟོག་སྣ་ཚོགས་སྐྱེ་བ་སྟེ། མེ་ནུས་པ་རྒྱས། ཐིག་ལེ་ནུས་པ་ཆུང་བ་སྟེ། རྣལ་འབྱོར་པས། དེ་གཉིས་འཇོམས་ལས་གཅིག་
གིས་གཅིག་བྱིན་གྱིས་བརླབས་ཏེ་ཡོན་ཏན་སྐྱེ་བས་དེའི་མན་ངག་ནི།
 བསྐུལ་བྱེད་ལས་ཀྱི་རླུང་གིས་སྤུར་བ་ན། །ཨཾ་ཡིག་ རླུང་
ཕྱིར་འབྱུང་བ་དང་དུས་གཅིག་ཏུ་ འབར་བའི་གཏུམ་མོའི་ཚ་ཟེར་འོད། ། དབུ་མའི་ལམ་ནས་ ཧཱུྃ་ཡིག་གངས་རིའི་ངོས་ལ་
ཤར་བ་ སྟེ་རེ་གཉིས་པར་བསྒོམ་ ན། །རླུང་ནང་དུ་འཇུག་པའི་དུས་གཅིག་ཏུ་ཧཱུྃ་ལས་འཕྲོས་པས་ རབ་ཏུ་གསལ་བའི་འཆི་མེད་
བདུད་རྩིའི་རྒྱུན། ། ལྟེ་བའི་ཨཾ་ལ་འཛག་པར་བསྒོམ། རླུང་གནས་ས་དང་དུས་གཅིག་ཏུ། འཁོར་ལོ་གཉིས་དབུས་སྟེང་འོག་
འཛག་དང་འབར། ། བའི་འབར་འཛག་ལ་སེམས་བཟུང་སྟེ་བསྒོམ་མོ། ། ནང་གི་རྗེ་བཙུན་ཡབ་ཡུམ་སྙོམས་འཇུག་གིས། །
ཉི་ཟླའི་འགྲོས་བཅོམ་རླུང་སེམས་དབུ་མར་འདུས། །དེ་འདྲ་སུས་ཤེས་ཐབས་ལམ་རྣལ་འབྱོར་པ། ། དྭངས་གསལ་
ནས་འདིའི་བར་ལའང་ཞལ་ཤེས་དགོས། འདི་ལྟ་བུའི་རྒྱུད་སྡེ་རྩོད་མེད་ནས་བཤད། གྲུབ་ཆེན་གྱིས་བསྒོམ་པའི་རྡོ་རྗེ་ལུས་ཀྱི་གནད་མི་
ཤེས་པར། སྙན་རྒྱུད་ཀྱི་མན་ངག་ཡིན་ཟེར་བའི་ཆོས་སྐད་སྙན་མོ་སྨྲ་བའི་ཐབས་ལམ་པ་འགའ་ཞིག །ཕྱག་རྒྱ་བ་ཡིན་ཟེར་ནས་སྤྱོད་པ་ཁྱད་དུ་གསོད། བླང་དོར་འཆོལ་པར་སྤྱོད། མུ་སྟེགས་དང་ཐབས་ལམ་གྱི་བློ་མ་ཁུགས་ཕོ་ཉའི་ལམ་ལ་གཙོ་བོར་བྱེད་ཅིང་། རང་གཞན་བསླུ་བར་བྱེད་པ་ལ་སྙིང་པོ་ཅུང་ཟད་ཙམ་ཡང་ཡོད་པར་མ་གོ། །མདོར་ན་ཆོས་ཀྱི་གནད་མ་ཟིན་པའི་རྡོ་རྗེ་སྦུབས་འདྲེན། དྭངས་མ་ལས་རླུང་། རླུང་སྟོབས་ཀྱིས་ཆུ་ལ་མི་བྱིང་བ། མཁའ་ལ་འགྲོ་བ། གྲང་བས་མི་འཇིགས་པ་སོགས་ཕྱི་རོལ་པ་ལའང་ཡོད་དོ། །དེས་ན་ཡོང་འཛིན་མཁས་པ་བསྟེན་ནས་གསུངས་རབས་དང་མཐུན་པའི་ཉམས་ལེན་གྱི་གནད་མ་འཁྲུལ་བ་གལ་ཆེའོ། །
གདོད་ནས་རྣམ་དག་སྤྲོས་མེད་ཆོས་ཀྱི་དབྱིངས། །བཀོད་ལེགས་དབྱིབས་མཛེས་སྣ་ཚོགས་རྒྱན་གྱིས་
སྤྲས། །གྲུ་བཞི་སྒོ་བཞི་རྟ་བབས་དང་བཅས་པའི། །བཅོས་མིན་ལྷུན་གྲུབ་ལུས་ཀྱི་གཞལ་ཡས་ཁང་། ། དཀྱིལ་
འཁོར་དེ་ལ་བཅོས་མ་དང་བཅོས་མིན་རང་བཞིན་ལྷུན་གྲུབ་གཉིས་ལས། དང་པོ་ནི། རྡུལ་ཚོན། ཆུ་ཚོན་གྱི་དཀྱིལ་འཁོར་སོགས་སོ། ། གཉིས་པ་ནི། ཁ་སྦྱོར་ལས། ལུས་ནི་དཀྱིལ་འཁོར་ཉམས་དགའ་བ། །ཞེས་དང་། རྡོ་རྗེ་ཕྲེང་བར། ལུས་ནི་གཞལ་ཡས་ཁང་དུ་འགྱུར། ། ~292~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཞེས་གསུངས། འཁོར་ལོ་ལྔ་ཡི་རྩ་ཁམས་བྱང་ཆུབ་སེམས། །ཡེ་ནས་ལྷུན་རྫོགས་ཌཱ་ཀི་དཔའ་བོའི་ཚོགས། །སུམ་
ཅུ་རྩ་བདུན་བྱང་ཆུབ་ཕྱོགས་མཐུན་དུ། །དག་པ་དྲན་པས་གནས་ལུགས་རྟོགས་པར་ཤོག ། གོང་གི་དཀྱིལ་འཁོར་དེ་ན་
གནས་པའི་བཅོས་མིན་ལྷུན་གྲུབ་ཀྱི་དཀྱིལ་འཁོར་གྱི་ལྷ་དེ་ཇི་ལྟ་བུ་ཞེ་ན། ཁ་སྦྱོར་ལས། འདི་དག་གནས་ན་མཁའ་འགྲོ་མ། རྩ་གཟུགས་
མཛེས་པས་ཡང་དག་གནས། ལུས་ཀྱི་ཁམས་ནི་ཉི་ཤུ་བཞི། དཔའ་བོ་རྣམས་སུ་བརྟག་པར་བྱ། །ཞེས་གསུངས།  ལུས་ཀྱི་གནས་དྲུག་
ཟླ་བའི་དཀྱིལ་འཁོར་ལ། །རང་སེམས་གཡོ་མེད་ཐིག་ལེའི་སེམས་འཛིན་གྱིས། །གཟུང་འཛིན་སྤྲོས་པ་འོད་
གསལ་ཞི་བའི་དབྱིངས། ། འདི་སྙིང་། ལྟེ་འདུ། དབུ་མའི་ནང་དང་། མིག་རྣ་བ་སྣ་ལྕེ་སྐོར་བའི་དབུས་ཀྱི་རྩ་ན་གཅིག །གཟུགས་པོ་ལ་
སེམས་འཕྲོས་ན་མི་གཤིགས་ཁེ་སོགས་ལ་སེམས་གཏད་སྟེ་མཐར་སེམས་གང་འབྲས་ཀྱི་དབང་པོའི་སྒར་ཐིག་ལ་དེས་གཟུང་བ་ནི་གང་
ཤར་སྒོམ་དུ་འཁྱེར་བའི་ཉམས་ལེན་ཀྱི་གནད་ཤིན་ཏུ་ཟབ་པ་ཞིག་ཡིན།  རང་བྱིན་བརླབ་པའི་རིམ་པ་མཐར་ཕྱིན་ཤོག ། རིམ་
པ་ལྔ། མཆོག་དབང་གསུམ་གྱི་ལམ་དུ་འདུས་ཤིང་། གསང་དབང་གི་ལམ་ལ་རྩ་དང་རླུང་གི་རྣལ་འབྱོར་གཉིས། དང་པོ་ནི། རིམ་པ་དང་པོ་
ལ་ས་བོན་ཡོད་མེད་གཉིས་གསུངས་པའི་དང་པོ་དེ་ཡིན་ཞིང་། དེའི་སྐབས་སུ། དང་པོར་ལྟེ་བར་བསྒོམ་པ་ལོ་ཡི་པའི་རྣལ་འབྱོར་ཆེན་པོ་དང་མཐུན། སྙིང་ཁར་ཞུགས་གནས་ཐིམ་གསུམ་ཚང་བར་བསྡོམ་པ། འདུས་པའི་སྙིང་ཁའི་མི་གཤིགས་པ་བསྒོམ་པ་དང་འཐུན་གསུང་།
རིམ་པ་དང་པོའི་ས་བོན་མེད་པའི་བདག་བྱིན་བརླབས་ནི།
ཚོགས་དྲུག་གནས་སུ་ཟབ་མོ་རྡོར་བཟླས་དང་། །བུམ་པ་ཅན་
དང་མཛོད་སྤུའི་ཐིག་ལེ་ཡི། ། སྐབས་འདིར། གཟུགས་ཕྲ་མོ་བཀྲ་བ་ལ་མིག་གཟིར་བས་སྦྲིད་ནས་སྣང་བ་གཏད་མེད་དུ་འགྲོ་བ་
བཞིན་དུ། དམིགས་གཏད་ཡལ་ནས་ཟླ་ཉི་ཐིག་ལེ་དང་། དེ་རྣམས་ཀྱང་གཅིག་ཏུ་གྱུར་ཅིང་མི་དམིགས་པར་གྱུར་པའི་སྣང་མེད་ལ་ཇི་ཙམ་གནས་ཀྱི་ལྟ་དུ་སེམས་བཟུང་ངོ་། །
བི་ཤྭ་བཛྲ་རླུང་གི་སྦྱོར་བ་ཡིས། །སྣ་ཚོགས་རྡོ་རྗེའི་རིམ་པ་མཐར་ཕྱིན་ཤོག ། གཉིས་པ་
རླུང་གི་རྣལ་འབྱོར་ནི། གོང་གི་ས་བོན་མེད་པའི་རང་བྱིན་རླབས་དང་། སྣ་ཚོགས་རྡོ་རྗེའི་ནང་གི་རྡོར་བཟླས་ས་བོན་དང་བཅས་པའི་སྣ་
ཚོགས་རྡོ་རྗེ་བུམ་པ་ཅན། ས་བོན་མེད་པའི་སྣ་ཚོགས་རྡོ་རྗེ་མཛོད་སྤུའི་ཐིག་ལེའོ། །ཕྱག་རྒྱ་བཞི་ལས་ཡབ་ཡུམ་སྙོམས་འཇུག་གིས། ཁ་ཅིག །དམ་ཚིག་གི་ཕྱག་རྒྱ། ལས་བརྒྱ། ཡེ་རྒྱ། ཕྱག་རྒྱ་ཆེན་མོ་ཞེས་གསུངས། དང་པོ་ནི། རིམ་པ་སྔ་མ་རྣམས་ལ་བརྟན་པ་ཐོབ། བསྟན་པ་ལ་གནོད་པའི་གེགས་མེད་ན་བྱ། གཉིས་པ་ནི། རིན་ཆེན་མང་གི་ཕྱག་རྒྱ་བྱས་ཏེ་ཉམས་སུ་བླང་། གསུམ་པ་ཡེ་ཤེས་ཀྱི་ཕྱག་རྒྱ་ལ་བརྟེན་ཏེ་ཉམས་སུ་བླང་། བཞི་པ་ནི། རླུང་སེམས་ཙམ་ལས། ལྷ་སྐུ་ཞལ་སྦྱོར་དུ་ལངས་པ་ནི་ཕྱག་ཆེན་ཏེ། དེར་དངོས་སུ་ལྡང་ནུས་ན་རླུང་གཞན་དུ་མ་གཡོས་པར་དེའི་རྒྱུན་ལ་བདེ་སྟོང་སྦྱོར་བ་ནི་རིམ་པ་འདིའི་ལམ་མཐར་ཐུག་གོ། །ཕྱག་ཆེན་ཡུལ་གྱི་ཤེར་ཕྱིན་ལ་བཤད་པ་ལྟར་ན།
བདེ་བ་ཐམས་ཅད་སྟོང་ཉིད་དང་མཉམ་པར་སྦྱོར་བ་ལ་གཙོ་བོར་བྱའོ་གསུངས།
 ཟླ་བ་བཞུ་བའི་འཆི་མེད་བདུད་རྩིའི་རྒྱུན། །
གནས་བཞིར་བབས་ལས་དགའ་བཞིའི་ཉམས་མྱོང་གིས། །ནོར་བུ་འགེངས་པའི་རིམ་པ་མཐར་ཕྱིན་ཤོག །
དབང་གསུམ་པའི་ལམ་ལ་དངོས་དང་བོགས་འདོན་གཉིས། དང་པོ་ནི། རིམ་པ་འདི་ཉིད་དེ། དེའང་ཕོ་ཉའི་ལམ་མོ། ། གཏུམ་མོ་འབར་~293~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བའི་འོད་ཟེར་ཕྲེང་བ་ཡིས། །རྒྱལ་བ་རྒྱ་མཚོའི་བྱང་སེམས་འོ་མའི་རྒྱུན། །གནས་བཞིར་སྤྱན་དྲངས་རྩ་འཁོར་
གསོས་དགང་སྟེ། ། ལྟེ་བའི་ཐིག་ལེ་ལ་ཐིམ་པས་ཆེར་འབར། དབུ་མ་ནས་གྱེན།  ཧི་བ་རྒྱུ་ནས་དགའ་བཞི་རིམ་གྱིས་བསྐྱེད། མཐར་
ནོར་བུའི་རྩེར་བསྟན་པར་མོས་པ་ལ་སྦྱངས་ཏེ།  ཛ་ལན་དྷ་རའི་རིམ་པ་མཐར་ཕྱིན་ཤོག ། གཉིས་པ་བོགས་འདོན་ནི། ཛ་ལན་དྷ་
རའི་རིམ་པ་སྟེ། ཧཾ་ཡིག་བཞུ། དགའ་བཞི་བསྐྱེད་པའི་མཐར་ནོར་བུའི་རྩེར་བསྟན་པར་མོས་པ་རྣམས་ལ་རྒྱུན་དུ་སྦྱངས་པས། ནོར་བུའི་
ཐིག་ལེ་ཁྱད་པར་ཅན་དུ་འགྱུར་ཞིང་། མི་བཤིགས་པའི་ཐིག་ལེར་ཡང་འགྱུར་རོ། །སྐབས་འདིར་སྟོང་ཤས་ཆེ་ན། རང་བདེ་མཆོག་ཡབ་
ཡུམ་དང་། སྣོད་གཞལ་ཡས་ཁང་། བཅུད་ཧེ་རུ་ཀར་དྲན་པར་བྱ་ཞིང་། བདེ་ཤས་ཆེ་ན་སྔར་བཞིན་སྟོང་པར་བསྡུད།  ཟབ་གསལ་
འཁོར་ལོའི་མགོན་པོར་བཞེངས་པ་དང་། ། དེ་ལས་ན་དའི་གཟུགས་སུ་བསྡུད་པ་དང་། །སླར་ཡང་གཞའ་ལུས་
སྐུར་ལྡང་རྣལ་འབྱོར་གྱིས། ། ཐུགས་ཀའི་ཧཱུྃ་གི་འོད་ཟེར་གྱིས་སྣོད་བཅུད་ཐམས་ཅད་རིམ་གྱིས། ཁ་ཅིག་ལྟེ་བའི་སྙིང་ཁའི་ནཱ་ད་
ལས་འོད་འཕྲོས་གསུང་། དེ་ཡང་མི་བཤིགས་པ་གང་བདེ་བྱ་གསུངས།  བསམ་མི་ཁྱབ་པའི་རིམ་པ་མཐར་ཕྱིན་ཤོག །
རྗེ་བཙུན་རིན་པོ་ཆེའི་ཁྲིད་ཡིག་ན།  རྡོ་རྗེའི་ཚིག་ལྔ་པོ་འདི་ལའང་ཞལ་ཤེས་དགོས། རིམ་པ་ལྔ་པོ་འདིའི་མན་ངག་གི་གནད་
སྦས་ཏེ་ཤིན་ཏུ་གོ་དཀའ་བར་ཡོད་པས། ཕྱིས་ཀྱི་མཁས་པ་རྣམས་ཀྱིས་རང་གཞན་མ་བསླུས་པ་དགོས་སོ། །གསུམ་པ་དབང་བཞི་བའི་
ལམ་ནི། བསམ་མི་ཁྱབ་ཀྱི་རིམ་པ་སྟེ། དེའང་གཉིས་པའི་སྐུ་འཇའ་ལུས་དང་། གསུམ་པའི་ཐུགས་བདེ་སྟོང་གཉིས་སོ་སོར་བསྒྲུབས་ཟིན་པའི་ཟུང་འཇུག་ཉམས་སུ་ལེན་པ་ཡིན། འདིར་རིམ་པ་གསུམ་པར་ལངས་པའི་སྐུ་ཐུགས་གཉིས། གཅིག་གིས་གཅིག་གི་བོགས་འདོན་པའི་ཚུལ་དུ་ལེགས་པར་བསྐྱངས་པས། དོན་གྱི་ལྷན་སྐྱེས་འཕགས་ལམ་མངོན་དུ་གྱུར་པ་ན། དེའི་རྟེན་དག་པའི་ལྷ་སྐུ་འབྱུང་། སྐུ་དེའི་སྒྲིབ་པ་སྦྱོང་ཐབས་ནི། ཐུགས་དོན་གྱི་ལྷ་རྣམས་ཉིད་སྟོང་པ་དང་སྦྱོར། ཚབས་ཇེ་ཆེར་གཏོང་བ་ཉིད་ཡིན་ལ། དེ་ཡང་ཡིད་མེད་རྟག་ཆད་གང་དུ་ཡང་གསལ་དུ་མེད་པས། དམིགས་པའི་འཛིན་ཚུགས་བསམ་གྱིས་མི་ཁྱབ་པས་བདེ་ཆེན་རྒྱུན་མི་འཆད་བསྐྱངས་པས། ཡོན་ཏན་བསམ་གྱིས་མི་ཁྱབ་པ་འབྱུང་བ་ནི། འདིའི་རིམ་པ་ལྔ་པའོ། །ཞེས་གསུངས། རྗེ་བཙུན་རིན་པོ་ཆེ། བདེ་བ་སྐྱེས་པའི་ཚེ་ལྟ་ཞོག །མ་སྐྱེས་པའི་ཚེ་ཡང་སྟོང་ཉིད་ཀྱི་ལྟ་བ་བཙལ་ནས་མཉམ་བཞག་ཏུ་དེའི་རྒྱུན་རྩེ་གཅིག་ཏུ་སྐྱོང་ཞིང་། རྗེས་ཐོབ་ཏུ་ལྟ་བའི་དྲན་འཛིན། ཡུལ་ཅིར་ཡང་མ་གྲུབ་པ་ལ་བློས་ཅིར་ཡང་མི་འཛིན་པར། སྣང་ལ་རང་བཞིན་མེད་པ་རྨི་ལམ་སྒྱུ་མའི་དྲན་འཛིན་དང་། འཇའ་ལུས་རྡོ་རྗེའི་སྐུར་ལྡང་བའི་དྲན་འཛིན་རྒྱུན་དུ་བྱའོ་གསུངས། ཁ་ཅིག །ནཱ་ད་དག་པའི་ཆོས་ཅན་ཡིན་པས་མ་བསྡུས་ཀྱང་རུང་གསུངས། ཐིག་ལེ་རྣམས་རྩ་འཁོར་དབུས་ཀྱི་དབུ་མར་མི་བསྒོམ་པ་དང་། རླུང་སྦྱོར་ལ་རྡོར་བཟླས་མི་བྱེད་པར་ཁ་དོག་ཙམ་བསྒོམ་ན། རྫོགས་རིམ་ཁྱད་པར་ཅན་དུ་མི་འགྱུར་ཞིང་། མདོ་སྡེ་སོགས་དང་ཐུན་མོང་བར་འགྱུར་ཞིང་། སྙིང་ཁར་བཞག་བྱ་ཞེས་དང་། རྟག་ཏུ་སྙིང་རྩ་ཞེས་དང་། རླུང་འབྱུང་བ་དང་འཇུག་པར་འགྱུར་བའི་ལམ་དེར། རླུང་དང་ལྷན་ཅིག་སྦྱར་ཏེ་གཅིག་ཏུ་བྱས་པའི་སེམས་བཟུང་བར་བྱའོ། །སེམས་ཀྱི་བཞོན་པར་བྱས་པའི་རླུང་དེས་ཀྱང་། བློའི་གཞི་དང་སེམས་དུ་དགྱེར་རོ། །ཞེས་གསུངས་པ་དང་འགལ་ཏེ། སྙིང་ཞེས་པའི་སྐད་དོ། །ཧྲི་ད་ཡ་ནི་སྙིང་ཁ་དང་། སྙིང་པོ་~294~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལའང་འཇུག་ལ། སྙིང་པོ་ནི། རྩ་འཁོར་དབུས་ཀྱི་ཟེ་འབྲུ་ལ་ལན་མང་དུ་གསུངས་ཏེ་དབུ་མའི་ཟེ་འབྲུ་ལ་སྣ་རྩེ་ཞེས་གསུངས་པ་བཞིན་ནོ། །
དེ་བཞིན་དུ་རླུང་ལའང་འབྱུང་འཇུག་གི་རླུང་དང་སེམས་ལྷན་ཅིག་སྦྱར་བར་གསུངས་ཀྱི། ཁ་དོག་བསྒོམ་པར་མ་གསུངས་པའི་ཕྱིར་རོ། ། འོན་ཀྱང་ལས་དང་པོ་པས། ཁ་དོག་སོགས་བསྒོམ་པ་རྣམས་པ་གསལ་བ་བསྒོམ་ན་རུང་ངོ་གསུངས། རྟག་ཏུ་སྙིང་ལ་གནས་ཤེས་སོགས་ཀྱི་དོན། སྙིང་ཁ་ཁོ་ནར་བསྒོམ་པ་ལ་མཛད་པའང་ལྔ་མས་ཁེགས་གསུང་། འདི་ལོ་ཡཱི་པ་དང་མཐུན་ཞིང་དང་པོར་ལྟེ་བ་ཁེགས་བྱུང་བས། ས་
བོན་དང་བཅས་པའི་བདག་བྱིན་རླབས། དང་པོ་ལྟེ་བ་དང་བྱང་ནས་སྙིང་ཁར་བསྒོམ་མོ་ཞེས་གསུངས། གཞི་འཁོར་བའི་གནད།
 སྟོང་
དང་གཉིས་ལྷག་བདུན་ཅུའི་རྩ་གནས་སུ། །སོ་སོར་བརྒྱུ་པའི་རླུང་དོན་རྟེན་འབྲེལ་གྱིས། །ཟག་བཅས་ལུས་
དང་རྟགས་བཅས་སེམས་ཉིད་དུ་འབྱུང་། །དེ་ལ་གཞི་དུས་འཁོར་བ་ཞེས་སུ་གསུངས། ། འཁོར་བ་ཞེས་བྱ་བ། ཟག་
བཅས་ཀྱི་ལུས་སྐྱེ་འཆི་དང་བཅས་པ་དང་། སེམས་རྟོག་བཅས་གཟུང་འཛིན་དང་བཅས་པ་ཡིན་ལ། དེ་ཡང་རྩ་ཐ་དད་ནས་རླུང་ཐ་དད་དུ་
བརྒྱུས་པས་སེམས་རྟོག་བཅས་སུ་བསྐྱེད་ཅིང་། བྱང་ཆུབ་ཀྱི་སེམས་ཐ་དད་དུ་བརྒྱུས་པས་ལུས་ཟག་བཅས་སུ་བསྐྱེད་པ་ཡིན་ནོ། །ཞེས་རྗེ་
བཙུན་རིན་པོ་ཆེ་གསུངས། རྣམ་འབྱོར་གྱི་ལམ་ལ་དགའ་བ་ལ་གཉིས་ལས། དང་པོ་རླུང་སྦྱང་བ་ནི།  དེ་ཉིད་རྣལ་འབྱོར་ལམ་དུ་
བསྲེལ་བའི་ཚེ། ། འདིའི་སྐབས་སུ། ལྟེ་བའི་ནང་སྐོར་གྱི་འདབ་མ་ལ་རྩ་ཡིག་ལྔ་གནས་པ་སྟེ། ཐིག་ལེ་ཁ་དོག་ལྟར་གསལ་བཏབ་སྟེ།
དབུས། ལྷོ་ནུབ་བྱང་ཤར་རྣམས་སུ། ནམ་མཁའ་ས་ཆུ་མེ་རླུང་། ལྷའི་རང་བཞིན་ཐིག་ལེ། སྔོ་སེར། དཀར། དམར། ལྗང་ཁུའོ། །དབུས་ཀྱི་
ཐིག་ལེ་ལ། དེ་དང་མཐུན་པའི་ཁ་དོག་སྤོས་ཀྱི་དུད་པ་ལྟ་བུ་སྣ་བུག་ནས་འཐོན་ཏེ་ཅི་རིགས་པ་སོང་། ནང་དུ་འཇུག་པ་ན་ཐིག་ལེ་དེ་གཉིས་ལ་བསྟིམ་པའི་ཚུལ་གྱིས་ཅི་བདེ་བའི་དབུགས་བདུན་ཙམ་བརྒྱུར་གཞུག །དེ་ནས་རླུང་དབུས་ཀྱི་ཐིག་ལེ་ལ་བསྟིམ་ལ་ཤེས་པའང་དེ་ཉིད་ལ་
གཏད་ལ་རླུང་ཁ་སྦྱར། དེ་ཡང་།
ཉིན་ཞག་ཐུན་དྲུག་རེ་རེའང་ཐུན་ཆུང་ལྔ། །འཕེལ་བ་རེ་རེའི་བུམ་ཆེན་རླུང་སྦྱོར་
གྱིས། ། འགྱུ་བ་རླུང་གི་ལམ་འཕྲད་བྱང་བར་ཤོག །ཉིན་ཞག་གཅིག་ལ་ཉིན་མཚན་གསུམ་གསུམ་སྟེ། ལྔ་ལྔ་པོ་རེ་རེ་ལའང་། ཐོ་རངས་ཀྱི་
ཐུན་ཆུང་ཐ་མ་ལ་སྐོར་བ་དང་པོ་གསལ་སུལ་བཅུའི་བར་ཕྲུགས་གཅིག་ལ། རླུང་ཉི་ཁྲི་ཆིག་སྟོང་དྲུག་བརྒྱ་བརྒྱུ་བ་ལ། སྒྱུ་འཕྲུལ་དྲ་བ།
དུས་འཁོར། འདུས་པ། དགོངས་པ་ལུང་སྟོན་སོགས་སུ་ཐུན་བཅུ་གཉིས། འཕོ་བ་ཉེར་བཞི། ཆུ་ཚད་རིན་ཆེན་བརྒྱད། དབྱུག་གུ་དྲུག་ཅུ་རྩ་དྲུག་ཏུ་འདོད། ཅེས་ཡང་དགོན་པ་གསུངས། བདེ། ཀྱེ། གདན་བཞིར་ཐུན་བརྒྱད། འཕོ་བ་བཅུ་དྲུག །ཆུ་ཚོད་སོ་གཉིས། དབྱུག་དགུ་དྲུག་ཅུ་རྩ་བཞི་འབྱུང་བའི་བརྒྱུ་བར་འདོད་ཅེས་ཡང་དགོན་པ་བཞེད། དེའང་ཡུལ་ཉེར་བཞིར་མགོ་ཐུགས་སྟེ་འཇུག་པ། ལོངས་སྤྱོད་པ་སྟེ་གནས་པ། ཐིམ་པ་སྟེ་འབྱུང་བ་གསུམ་གྱིས་རེ་རེ་ནས་དགུ་བརྒྱ་ཕྲག་རེ་རེ། དེ་ལྟར་ན། དགུ་བརྒྱ་ཕྲག་ཉི་ཤུ་རྩ་བཞིའི་ཚུལ་གྱིས། རླུང་ཉི་ཁྲི་ཆིག་སྟོང་དྲུག་བརྒྱ་བརྒྱུ་བ་ཡིན་ཏེ། རིམ་ལྔ་ལས། དགུ་བརྒྱ་དག་ཏུ་ནང་བསྟན་པ། ཞེས་གསུངས་པའི་ཕྱིར་རོ། །ཞེས་རྗེ་བཙུན་རིན་པོ་ཆེ་གསུངས། མེ། ཆུ། རླུང་། སའི་རླུང་བརྒྱུ་ཚུལ་ནི། ཁ་སྦྱོར་དུ། སྟེང་འོག་ལོགས་དང་ཐད་ཀའོ། །
ཞེས་གསུངས་པ་ལྟར་རོ། །ཁྱབ་བྱེད་ནི། ནམ་མཁའི་རླུང་ད་ལྟ་མི་འགྱུ་མོད། འོན་ཀྱང་དུས་འཁོར་ནས་བརྒྱུ་བར་གསུངས། ནང་~295~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ལྷག་པར་གནས་པའི་རིམ་པ། རྩ་གསུམ་འཁོར་ལོ་ཨ་ཝ་དྷུ་ཏིའི་ལམ། རྐང་མཐིལ་ནས་རླུང་གཡོས། སུམ་མདོར་ཕྲད། འོག་རླུང་འབྱེད་
འཛུམས་ཀྱིས་ལྟེ་བའི་ཨཾ་ལས་འོད་འཕྲོས། ལྟེ་བའི་ཐིག་ལེ་དམར་པ་དང་བརྒྱ་བའི་འདི། དམར་པ་ཆ་ཕྲ་བ་ཟུང་སྦྲེལ་རོ་རྐྱང་ནས་སོང་བ་ལྟག་རླུང་ལ་ཕོག །ཧཾ་གི་གླུད་སྐོར་ནས་མེ་རླུང་ཐུར་དུ་སོང་། །དེ་དུས་སུ་དབུགས་ལན་གསུམ་དུ་རྔུབས་པས། སྟེང་རང་འགགས་འགྲོ། སེམས་ཀྱིས་རོ་རྐྱང་ནས་མེ་རླུང་ཞུགས་ནས། ལྟེ་བའི་ཨཾ་ལ་སྦུད་པ་བཞིན་རླུང་ལྡན་རན་ཙམ་མནན། ཨཾ་གི་སྟེང་དུ་ཐིག་ལེ་མུ་ཏིག་གི་རྡོག་
མ་ལྟ་བུ་ལས་མེ་རླུང་དྲག་ཏུ་འབར་བར་བསམ་མོ། །
དཀར་དམར་ཟླ་ཉིའི་འོད་ཟེར་སྟེང་འོག་འཕྲོ། །ལྟེ་བའི་མེ་རླུང་གྱེན་
དུ་འབར་བ་ཡིས། །གཡས་གཡོན་འཕོ་བ་རིམ་གྱིས་འགོགས་པར་ཤོག །དུས་དེར་རང་སེམས་རྩ་ལ་དེར་
ཞུགས་ཏེ། །ཚོར་བདེ་མི་རྟོག་དཔེ་ཡི་ཡེ་ཤེས་འབྱུང་། །རྟགས་བཅུ་རབ་གསལ་ཨ་ཤད་ཉི་ཟེར་གྱིས། །དབུ་མའི་ཆུ་སྐྱེས་ངང་གིས་འབྱེད་ནུས་ཤོག །
རྟགས་བཅུ་ནི། ངུ་བ། སྨིག་རྒྱུ། མེ་ཁྱེར། མར་མེ། འོད་འབར་བ། ཟླ་བ། ཉི་མ། རྒྱུ་
སྐར། དགྲ་གཅན། རི་མོ་ནག་པོའོ། །གསུམ་པ་དབུ་མ་ཁ་དབྱེ་བའི་མན་ངག་ཙཎྜ་ལི་དངོས།  སྤྲུལ་བདེ་འཁོར་ལོའི་རང་བྱུང་ཡི་
གེ་གཉིས། །ཕོ་ཉ་མཆོག་གི་དྷུ་ཏིས་སྦྲེལ་བ་ལས། །སྤྲུལ་པའི་འཁོར་ལོ་ལས་ཀྱི་གཏུམ་མོ་དང་། །བདེ་ཆེན་འཁོར་ལོ་འོད་ཀྱི་ཙཎྜ་ལི། །ཆོས་ཀྱི་འཁོར་ལོ་འོད་ཟེར་གཅིག་འདྲེས་འཐབ། །སླར་ཡང་ཟླ་བ་ཞུ་བའི་བདུད་རྩིའི་རྒྱུན། །
འོག་རླུང་གིས་ལྟེ་བའི་ལམ་འབར་ལམ་གླད་སྐོར་གསབ་ནས་ཀྵིུ་གྱི་དབྱིངས་སུ་གནས་པའི། སྣ་བུག་གཉིས་ཀྱིས་རླུང་
རྔུབས་པས་སྐྱེན་བྱས་ལྟག་པ་དང་དཔྲལ་བའི་རླུང་གིས་སྤྱི་གཙུག་གི་ཧཾ་གི་གསེབ་ནས་ཀྵིུ་གྱི་དབྱིབས་སུ་གནས་པའི།  སྟོང་འོག་འཛག་
འབར་ཟབ་ཁྱད་ཆེས་མཆོག་གིས། །རླུང་སེམས་མ་ལུས་དབུ་མར་འདུ་བར་ཤོག །
རྡོ་རྗེ་ཚིག་འདི་ལའང་ཞལ་ཤེས་དགོས། རྒྱུན་མི་འཆད་པར་བསྒོམ་ཞིང་རླུང་ཁ་སྦྱར། དེའི་སྟོབས། དབུ་མ་ལ་ཕྱེ་ནས། རྩ་དབུ་མ་ནི།
བདེ་ཀྱེ་དུས་འཁོར་སོགས་ལས་གསུངས་ཤིང་། ཁྱད་པར་དུ་ཐུན་མོང་མ་ཡིན་པའི་གསང་བ་ལས། སྲོག་གི་དབྱུག་པའི་དབུས་ན་གནས། །
སུམ་ཅུ་རྩ་གཉིས་མདུད་དང་ལྡན། །ཕྲ་བ་ཕྲ་བ་ཡང་དག་མཆོག །ཕྱི་རོལ་མ་ཡིན་ནང་ན་མིན། །ཞེས་དང་། ཡེ་ཤེས་ཐིག་ལེར། སྲོག་གི་དབྱུག་པའི་ནང་དུའོ། །ཞེས་དང་། གདན་བཞི་ལས། ལུས་སེམས་སྲོག་གི་དབྱུག་པ་ལ། །སྦྱོར་བ་དྲུག་གི་མན་ངག་བསྟན། །ཐབས་དང་ལྡན་ན་ཤིན་ཏུ་འབར། །ཞེས་གསུངས། བོད་ཁ་ཅིག །རྩ་དབུ་མ་ཆོས་དབྱིངས་ལ་འདོད། ཁ་ཅིག་བརྟགས་ཡོད་དུ་འདོད། ཁ་ཅིག་སྲོག་རྩ་ལ་འདོད། ཁ་ཅིག་གཞུང་པ་ལ་འདོད། རྩ་དབུ་མ་ངོས་ཟིན་པ་ཉུང་། དེ་ངོ་མི་ཤེས་པར་ཐབས་ལམ་བསྒོམ་པ་དགོད་བྲོ་བར་གདའ། ཞེས་དང་། རྩ་དབུ་མ་ནི་གཞན་གྱིས་ངོ་ཤེས་པ་མི་འདུག་གོ། །ཤིན་ཏུ་སྦོས་ཞེས་དཔལ་ཡང་དགོན་པ་ཆེན་པོས་གསུངས། དབུ་མ་ལའང་། དབུ་མ་མཆོག་དང་། མཆོག་མ་ཡིན་པ་གཉིས། མཆོག་ལའང་། བྱང་སེམས་འཛིན་པ་དང་། བདུད་རྩི་འབབ་པའི་རྩ་གཉིས་སོ། །ངོ་བོ་ནི་ཆོས་བཞི་ལྡན་ནོ། །དེའི་མིང་གི་རྣམ་གྲངས་ནི། དབུ་མ། ཨ་ཝ་དྷུ་ཏི། ཀུན་འདར་མ། རྟོག་མེད་ལ། དགྲ་གཅན། བྱ་རོག་གདོང་། ཁ་ཁ་མུ་ཁ། དུང་ཅན་མ། ཡིད་བཟང་མ། མུན་པ་མའོ། །སེམས་དང་རླུང་དབྱེར་མེད་པས་ཕྱི་ནང་ཐམས་ཅད་རླུང་རྣམ་པར་ཤེས་པའི་རང་གཟུགས་དང་། ~296~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡེ་ཤེས་ཀྱི་རླུང་ཞེས་པའང་། རླུང་སེམས་ནམ་མཁའི་ངོ་བོར་ཤར་བ་ཞིག་ཡིན། ཕྱི་ནང་གཅིག་ཏུ་འདྲེས་ནས་འགྱུ་བ་ཆད་པ་ལ་དབུ་མར་
ཆུད་པ་ཟེར། ནང་རྟེན་འབྲེལ་དེའི་དུས་སུ་དབུ་མར་རླུང་ཆུད་པའོ། །ཕྱིའི་རླུང་ཐམས་ཅད་དབུ་མའི་ཕུགས་གཅིག་ཏུ་གཏུམ་དགོས་པ་ནི་མ་ཡིན་ནོ། །དེས་ན་རླུང་ཕྱི་ནང་འདྲེ་བ་ཞེས་བྱ་བ་གཞན་དང་མི་མཐུན་པའི་གནད་ཀྱང་དེ་ཡིན་ནོ། །རླུང་སེམས་དབྱེར་མེད། སྣང་སེམས་དབྱེར་མེད། ལུས་ངག་ཡིད་གསུམ་དབྱེར་མེད་ལ་སོགས་པ་ཐམས་ཅད་ཀྱི་གནད་དེས་གོ་བར་བྱ། གནད་འདི་སུ་ལའང་མི་འདུག་པས་སོངས་ཤིག་ཅེས་དཔལ་ཡང་དགོན་པ་ཆེན་པོས་གསུངས། རྗེ་བཙུན་རིན་པོ་ཆེ། དབུ་མ་ཁ་འབྱེད་པའི་མན་ངག་དེའི་སྟོབས་ཀྱི་དབུ་མ་ཁ་བྱེ་ནས། རླུང་སེམས་ཐམས་ཅད་དབུ་མར་ཐིམ་སྟེ་རོ་གཅིག་ཏུ་གྱུར་ནས། ལུས་ཟག་མེད་དང་སེམས་རྟོག་མེད་སྐུ་དང་ཡེ་ཤེས་ཟུང་དུ་ཆུད་པར་འགྱུར་རོ་གསུང་། རྡོ་རྗེའི་ལུས་ལ་གནད་དུ་བསྣུན་པའི་དགོས་པའི་གཙོ་བོ་ནི། རླུང་སེམས་དབུ་མར་འཇུག་པ་ཡིན་པས། དེའི་གནད་མ་འཁྲུལ་བ་དང་། དེའི་ཐབས་ལ་འབད་པར་བྱའོ། །བོད་ཀྱི་བསམ་གཏན་པ་འགའ་ཞིག །དེའི་གནད་མ་གོ་བས། རྩ་རླུང་བསྒོམ་ཞིང་རྣམ་རྟོག་མང་དུ་འགྲོ། སྨྲ་བརྗོད་མང་དུ་འགྲོ། ཟས་ལ་སྲེད་པ་ཆེ་རུ་འགྲོ། ཆགས་སྡང་དང་ཕྱོགས་འཛིན་སོགས། ཆེར་འགྲོ་རྒྱུ་མཚན་ཡང་།
སྤྱིར་རྩ་རླུང་དང་། ཁྱད་པར་དབུ་མ་བསྒོམ་མ་ཤེས་པའི་སྐྱོན་ཡིན་ནོ། །གཉིས་པ་ཕོ་ཉའི་ལམ་ལ་དགའ་བ།
 འཁོར་ལོ་བདེ་མཆོག་
ཡུམ་བཅས་ཧེ་རུ་ཀ །སྙོམས་འཇུག་ཟེར་གྱིས་ཧཾ་ཡིག་བཞུ་བའི་རྒྱུན། །གནས་བཞིར་བབས་ལས་དགའ་
བཞིའི་ཉམས་མྱོང་གིས། །ཕོ་ཉའི་ལམ་གྱི་ལྷན་སྐྱེས་རྟོགས་པར་ཤོག །འདི་ལའང་ཞལ་ཤེས་དགོས།  འདིའི་
ཉམས་ལེན་གྱི་དུས་ལ་བབ་ཅིང་། ཉམས་སུ་ལེན་ཤེས་པའི་རྣལ་འབྱོར་པས་བསྟན་པ་ལ་གནོད་པའི་ཉེས་པ་མེད་ན་ཕོ་ཉའི་ལམ་མཆོག་ཏུ་
འགྱུར་རོ། །
མ་དག་འཁོར་བའི་སྐྱེ་སྒོ་ཡི་གེས་བཀག །སྤྱི་གཙུག་ཚངས་བུག་གསེར་གྱི་སྒོ་ཕྱེ་སྟེ། །མེ་རླུང་སྟོབས་
ཀྱིས་རྣམ་ཤེས་ཧཾ་ཡིག་གཟུགས། །རང་རང་གང་འདོད་གནས་སུ་འཕང་བར་ཤོག །སྣང་སྲིད་སེམས་ཀྱི་ཆོ་
འཕྲུལ་སེམས་ཉིད་འདི། །མཐའ་བྲལ་ནམ་མཁའི་དབྱིངས་ལྟར་ཐག་ཆོད་ནས། །ཟུང་འཇུག་དབུ་མའི་ལམ་དུ་གོམས་པ་ལས། །གནས་ལུགས་ཆོས་དབྱིངས་མངོན་སུམ་རྟོགས་པར་ཤོག །ཨ་ཝ་དྷུ་ཏིའི་ལམ་བཟང་བསྒོམས་པ་ལས། །སྙིགས་མ་ཀུན་དག་རྩ་རླུང་ཐིག་ལེ་གསུམ། །ཨེ་ཝཾ་སྟོང་བདེ་ཟུང་འཇུག་མངོན་གྱུར་ཏེ། ། ལུས་སེམས་སྒྲིབ་བྲལ་ཟུང་འཇུག་འགྲུབ་པར་ཤོག །
རྐྱང་མས་ཨེ་དང་། རོ་མས་ཝཾ་འགྲུབ་སྟེ། རྩ་གཉིས་གཉིས་མེད་དུ་
འགྱུར་སྟེ། རྩ་གཉིས་གཉིས་མེད་དུ་འདུས་པས་དབུ་མ་ཁ་འབྱེད། དེ་བཞིན་དུ་རླུང་ཐམས་ཅད་དབུ་མར་ཨེ་ཝཾ་ཟུང་འཇུག་ཏུ་འགྱུར་ཏེ། དེ་
ཉིད་ལ་ཡེ་ཤེས་ཀྱི་རླུང་ཞེས་བྱའོ། །ལྟེ་བའི་རླུང་ལྔའི་རྟེན་དུ་དབྱུག་པ་སོགས་དབུས་ཀྱི་ཨ་ན་ཧ་ད་ནམ་མཁའི་རླུང་ལ་ཐིམ་པར་འགྱུར་ཏེ། དེའི་ཚུལ་ཡང་། ས་ཆུ་མེ་རླུང་ནམ་མཁའི་རླུང་རྣམ་རིམ་གྱིས་རྣམ་པར་ཤེས་པ་ལ་ཐིམ། རྣམ་པར་ཤེས་པ་དབུ་མར་འཇུག་པའི་ཚུལ་གྱིས་སོ། ། དེའི་སྟོབས་ཀྱིས་སེམས་རྟོག་མེད་རྣལ་མར་འགྱུར། རྩ་རླུང་ཐམས་ཅད་ཨེ་ཝཾ་ཟུང་འཇུག་ཏུ་ཐིམ་པའི་དུས་སུ། བྱང་སེམས་ཐིག་ལེ་ཐམས་~297~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཅད་ཀྱང་སེམས་ཝཾ་ཟུང་འཇུག་ཏུ་ཐིམ་ཞིང་རོ་གཅིག་པར་འགྱུར། དེའི་དབང་གིས་ལུས་འཇའ་ལུས་སུ་འགྱུར་རོ་ཞེས་རྗེ་བཙུན་རིན་པོ་
ཆེས་གསུང་། དེ་ལས་ལངས་པའི་རྗེས་ཐོབ་ཐུན་མཚམས་སུ། །གང་ཤར་བདེ་མཆོག་རྟེན་དང་དཀྱིལ་འཁོར་
ལྷ༑ ༑གང་གྲགས་ཟབ་མོ་སྔགས་ཀྱི་ཡི་གེའི་གདངས། །གང་བསམས་ཏིང་འཛིན་མཆོག་ཏུ་འཆར་བར་ཤོག ། རྫོགས་སངས་རྒྱས་ནས་བརྒྱུད་པ་བར་མ་ཆད། །གྲུབ་ཆེན་ཀུན་གྱིས་འདི་བསྒོམ་འདི་ཡིས་གྲོལ། །དཔྱད་གསུམ་དག་པའི་རྨད་བྱུང་གྲུབ་པའི་སྲོལ། །སངས་རྒྱས་དགྱེས་པའི་ལམ་བཟང་བླ་ན་མེད། །
བསྟན་པ་སྔ་དར་གྱི་
དུས་སུ། བོད་ཡུལ་དུ་བདེ་མཆོག་མ་དར། ཕྱི་དར ་ལ། ལོ་ཆེན་གྱི་བདེ་མཆོག་གི་སྐོར་བསྒྱུར། དབང་བཤད་མན་ངག་རྣམས་བཤད་
བསྒྲུབ་མཛད་ནའང་། ལོ་ཆེན་བརྒྱུད་པའི་བཤད་བཀའ་རྣམས་ཆད་པ་འདྲ་ཞེས་སུ་གསུངས། ག་ཡ་དྷ་ར་བོད་དུ་བྱོན་དུས། འགྲོན་འགོས་ཀྱི་གསུམ་གྱིས་བདེ་མཆོག་གི་སྐོར་རྣམས་བསྒྲུབ་བཤད་མཛད་ནའང་། དེ་དག་ནས་བརྒྱུད་པའི་ལུང་དེ་ཙམ་མ་གཏོགས་ཆད་པ་འདྲ་ཞེས་བུ་གསུངས། ཇོ་བོ་ལུགས། མར་མཚོ་ལུགས། གཉོས་ལུགས་སོགས། བདེ་མཆོག་གི་སྐོར་མཐའ་ཡས་པ་ཞིག་གི་དབང་བཤད་མན་ངག་རྣམས་ཀུན་མཁྱེན་བུའི་དུས་སུ་ཡོད་ནའང་། དེང་སང་དེ་དག་ཚང་མ་ཡོད་པ་མ་ཤེས། རྗེ་ངོར་པ་ཆེན་པོའི་དུས་ལའང་། སྤྱིར་རྣལ་འབྱོར་གསང་མཐའི་སྐོར་མཐའ་ཡས་པ་དང་། ཁྱད་པར་ལོ་ཡཱི་པ་ལ་བཀའ་བབས་བདུན་གྱི་དབང་ལ་སོགས་པ་བཞུགས་ནའང་། དེང་སང་དེ་སྐོར་ཚང་མ་སུ་ལ་ཡོད་མ་ཤེས་པས་དམ་པ་རྣམས་ཀྱིས་བརྩད་བཅད་ཞུས་ཏེ་དར་རྒྱས་སུ་བྱའོ། །
ལོ་ནག་གསང་མཐའི་སྲོལ་གསུམ་མ་རྒྱུད་སྲོལ། ། དཔལ་ལྡན་ས་སྐྱ་པའི་ལུགས་ལ། འཁོར་ལོ་བདེ་མཆོག་ལ་སྲོལ་
ཆེན་པོ་བཞིར་བཞེད། དེའང་མ་རྒྱུད་སྤྱི་དང་མཐུན་པའི་སྲོལ། འདུས་པ་འཕགས་ལུགས་དང་མཐུན་པའི་སྲོལ་དུས་ཀྱི་འཁོར་ལོ་དང་མཐུན་པའི་སྲོལ། གསང་མཐའ་དང་མཐུན་པའི་སྲོལ། དེ་ལས་ཀྱང་སྙིང་པོ་གྱུར་པའི་སྲོལ་ནི་གསུམ་དུ་བཞེད་དེ། ལོ་ནག་དྲིལ་གསུམ། མཁས་པ་ཆེན་པོ་ཁ་ཅིག །བདེ་མཆོག་ལ་སྲོལ་ཆེན་གསུམ་དུ་བཞེད། དེ་ཡང་གཉིས་མེད་སྒོ་བསྟུན་གྱི་བདེ་མཆོག །མ་རྒྱུད་དངོས་ཀྱི་བདེ་མཆོག །ཕ་རྒྱུད་སྒོ་བསྟུན་གྱི་བདེ་མཆོག་སྟེ་སྲོལ་ཆེན་པོ་གསུམ་མོ། །དེ་ཡང་དང་པོས་ནི། དབང་བཞི་པའི་ལམ་ཟུང་འཇུག་གཙོ་བོར་སྟོན། རྒྱ་གར་དུ་པ་ར་ཧ་དང་། ཀླུ་སྒྲུབ། ཤ་བ་ར་སོགས་དང་། བོད་ཡུལ་དུ། རྭ་འགྲོ་སོགས་གཙོ་བོར་ལུགས་དེ་གསལ་བར་མཛད། སྲོལ་གཉིས་པས་ནི། དབང་གསུམ་པའི་ལམ། གཙོ་བོར་བདེ་ཆེན་གསལ་བར་མཛད། འཕགས་ཡུལ་དུ། ལོ་ཡཱི་པ། དྷ་རི་ཀ་པ། དྲིལ་བུ་པ་སོགས་དང་། བོད་ཡུལ་དུ། མར་པ། མལ་གྱོ། ས་སྐྱ་པ་སོགས། གཙོ་བོར་ལུགས་དེ་གསལ་བར་མཛད། སྲོལ་གསུམ་པས་ནི། གསང་དབང་གི་ལམ། གཙོ་བོར་སྒྱུ་ལུས་རྒྱུ་དུས་གསལ་བར་མཛད། རྒྱ་གར་དུ། ནག་པོ་པ། གུ་ཧྱ་པ། རྣམ་རྒྱལ། ཏེ་ལོ། ནཱ་རོ་སོགས་དང་། བོད་ཡུལ་དུ་བུ་སྟོན་སོགས། གཙོ་བོར་ལུགས་གསུམ་པ་དེ་གསལ་བར་མཛད། སྔགས་བླ་མེད་ཀྱི་བསྐྱེད་རིམ་མཐའ་དག་འགྲོས་ཆེན་པོ་བཞི་བསྡུས་ནས། མངལ་སྐྱེས་ཙམ་གཙོ་བོར་སྦྱོང་བ་འདུས་པ་འཕགས་ལུགས། སྒོང་སྐྱེས་གཙོ་བོར་སྦྱོང་བ་ལོ་ཡི་པ། མངལ་སྐྱེས་དང་སྒོང་སྐྱེས་གཉིས་ཀ་གཙོ་བོར་སྦྱོང་བ་དུས་འཁོར། སྐྱེ་གནས་མཐའ་དག་ཆ་མཉམ་དུས་གཙོ་བོར་སྦྱོང་བ་ཡེ་ཤེས་ཞབས་ལུགས་སོ། །དེའི་རིགས་ཀྱི་རྫོགས་~298~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རིམ་ཀྱང་འགྲོས་བཞི་སྟེ། གསང་འདུས་རིམ་ལྔ་། དྲིལ་བུ་རིམ་ལྔ། ནག་པོ་རིམ་བཞི། སྦྱོར་བ་ཡན་ལག་དྲུག་པའོ། །ལོ་ ཡཱི་པའི་ལུགས་
འདི། བདེ་མཆོག་དགོངས་འགྲེལ་རྣམས་ཀྱི་ནང་ནས་རྩ་བ་ལྟ་བུ་ཡིན། དེ་ལ་ཡང་བོད་འདིར། ལོ་ཆེན་གྱི་ཇོ། མགོས། ཟང་དཀར། མལ།
མར་དོ། ལོ་ཆུང་། རྭ་ལོ། སྨོན་འགྲོ། མར་ལོ། གཉིས་པོ་ལོ་ཙཱ། བ་རི། མང་ལམ། ཙ་མི། འཛིམ་ལོའི་ལུགས་ཏེ་ལུགས་བཅུ་བཞི། དྲིལ་བུ་པ་ལ་ཡང་། མར་དོ། པུ་ཧྲངས། མར། ཁ་ཕྱེ། གཉོས། ཇོ་བོ། སྦལ་སྤང་སྣ། ས་སྐྱ་པའི་ལུགས་སོགས་དཔག་ཏུ་མེད་པ་ཞིག་བྱུང་། ནག་པོ་པ་ལ་ཡང་། བོད་ཡུལ་འདིར། ས་སྐྱ་པའི་ལུགས་སོགས་མཐའ་ཡས་པ་ཞིག་བྱུང་ངོ་། །
ཟབ་རྒྱས་གཏིང་དཔག་དཀའ་མོ་དེ་ལྟར་ནའང་། །གསང་མཐའི་སྤྱི་ལམ་དབང་དང་རིམ་པ་གཉིས། །དེ་
ལས་གཙོ་བསྡུས་མཐར་ཐུག་ཉམས་ལེན་འདི། ། གནས་གསུམ་མཁའ་འགྲོའི་སྲོག་སྙིང་མྱུར་ཁྱད་ལམ། །ཆེས་
མཆོག་ཡང་སྙིང་དཔྱིད་ཀྱི་ཐིག་ལེ་མཆོག །སྐལ་དམན་སྐྱེ་བོ་འཇུག་གམ་མིན་ཡང་རུང་། །སྐལ་ལྡན་འདི་བསྒོས་འདི་ཡིས་གྲོལ་བར་ཤོག །རིམ་གཉིས་ཏིང་འཛིན་གོམས་པ་མངོན་གྱུར་ནས། །སྤྲོས་བཅས་སྤྲོས་མེད་ཤིན་ཏུ་སྤྲོས་མེད་ཀྱི། །སྤྱོད་པས་མཚམས་སྦྱར་ལྟ་བས་བགོས་དབྱུང་སྟེ། །རྣལ་འབྱོར་གསང་མཐའི་ས་ལམ་མཐར་ཕྱིན་ཤོག །ཚིག་ཕྲེང་སྦུ་བས་མ་ངོམས་དེ་དོན་བསྒོམ། །དེ་ནས་བཟུང་ཏེ་གསང་མཐའི་རྣལ་འབྱོར་པ། ། ཞེས་བྱར་མིང་ཐོབ་ཀུན་གྱིས་མཆོད་པ་དང་། །སྤྱི་བོའི་ཐོད་བཞིན་རྒྱུན་དུ་བསྟེན་པར་ཤོག །མ་རྒྱུད་དུང་ཕྱུར་བྱེ་བ་ཕྲག་གཅིག་དྲུག །ཀུན་ལས་ཟབ་རྒྱས་གསང་མཐའི་རྩ་བཤད་རྒྱུད། །ནག་པོ་སྤྱོད་པའི་རྨད་བྱུང་གྲུབ་སྲོལ་དེར། །ཐར་འདོད་སྐྱེ་བོ་རིང་ནས་འཇུག་པར་ཤོག །མཁས་རྣམས་གྲགས་པ་གཙོར་འཛིན་ཚིག་ལ་ཞེན། །སྒོམ་ཆེན་འཚོ་བའི་རྗེས་འབྲང་གྱ་ཚོམས་བསྒོམ། །འགྲོ་གཞན་དོན་མེད་བྱ་བས་ཚེ་ལོ་འདའ། །དེ་རྣམས་ཀུན་ཀྱང་ཚུལ་འདིར་འཇུག་པར་ཤོག །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཉི་ཟླ་ལྟར་གྲགས་རྣལ་འབྱོར་གསང་མཐའ་ཡི། །བསྐྱེད་རྫོགས་ཟབ་མོ་གྲུབ་པའི་ལམ་སྲོལ་གསུམ། །ཐུན་བཞིར་བསྒོམས་པས་ཚེ་འདིར་མཆོག་ཐོབ་ཤོག །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཉི་ཟླ་ལྟར་གྲགས་རྣལ་འབྱོར་གསང་མཐའ་ཡི། །བསྐྱེད་རྫོགས་ཟབ་མོ་གྲུབ་པའི་ལམ་སྲོལ་གསུམ། །ཐུན་བཞིར་བསྒོམ་པས་ཚེ་འདིར་མཆོག་ཐོབ་ཤོག །གལ་ཏེ་ཚེ་འདིར་སངས་རྒྱས་མ་ཐོབ་ན། །འཆི་ཚེ་དཔའ་བོ་མཁའ་འགྲོའི་ཚོགས་རྣམས་ཀྱིས། །མཁའ་སྤྱོད་གནས་སུ་དྲུག་ཅུ་རྩ་གཅིག་ཀྱི། །གསང་མཐའི་དཀྱིལ་འཁོར་དབུས་སུ་འཁྲིད་པར་ཤོག ། དུས་དེར་ཟབ་མོའི་ལམ་ལ་འབད་པ་ན། །བདེ་སྟོང་དབྱེར་མེད་ཟུང་འཇུག་ཏིང་འཛིན་གྱིས། །སྤང་བྱའི་བག་ཆགས་མ་ལུས་ཀུན་སྤངས་ཏེ། །འཁོར་ལོ་བདེ་མཆོག་གོ་འཕང་བརྙེས་པར་ཤོག །ཁྱད་པར་རྣལ་འབྱོར་གསང་མཐའི་ཤིང་རྟའི་སྲོལ། །གྲུབ་ཆེན་ལོ་ནག་ཏྲིལ་དབུས་ཕྱེ་བ་བཞིན། །རང་ཉིད་བསྒྲུབ་དང་གཞན་ལ་འདོམས་པ་~299~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ལ༑ ༑གེགས་མེད་ཕྱོགས་དུས་ཀུན་དུ་རྒྱས་བྱེད་ཤོག །ཆེན་པོ་རྣམས་ཀྱིས་ལན་བརྒྱར་བསྔགས་པ་ཡི། །སྙན་
རྒྱུད་ཚད་མ་བཞི་ལྡན་གྲུབ་པའི་སྲོལ། །དཔྱོད་ལྡན་མཁས་པ་མགུ་བསྐྱེད་བརྩོད་བྲལ་བ། །ལམ་བཟང་འདི་དང་མཇལ་བ་བླ་མའི་དྲིན། །།ཧཻ་བཛྲ་ཡ་ན་མཿ དགྱེས་པ་རྡོ་རྗེ་དཔལ་ལྡན་རྡོ་རྗེས་འཆང་། །བདེ་སྟོང་སྒྱུ་མའི་སྐུ་བཞེངས་བདག་མེད་མ། །མཐུ་སྟོབས་ཕྱོགས་ལས་རྣམ་རྒྱལ་བིཪྺ་པ། །
བསྟོད་པ་ལས། ཆུ་བོ་ཆེན་པོ་གྱེན་ལ་བཟློག །
ཆང་ལ་ཉི་མ་སྟེང་པར་འཛིན། །བིཪྺ་པ་ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །ཞེས་བསྟོད། འདིས་ས་དྲུག་པའི་རྟོགས་པ་བརྙེས་ཤིང་། །
ཨཱརྱ་དཻ་ཝའི་སློབ་མ་ཡིན་པར་དམ་པ་རྒྱ་གར་གྱི་མན་ངག་ལས་འབྱུང་། འཕགས་པ་ཐོགས་མེད་ཀྱི་སློབ་མ་ཡིན་པར་མདོ་སྡེ་ས་བཅུ་པའི་རྒྱུད་པ་ལས་འབྱུང་། བིཪྺ་པའི་སློབ་མ། དཔལ་སྦས་ཡིན་པར། ཟླ་བཟང་གྲགས་པའི་དཔལ་གྱི་མཚན་བརྗོད་འགྲེལ་པར་གསུངས། བིཪྺ་པའི་སློབ་མ་ཞི་བ་འཚོ་ཡིན་པར་ཡང་། གཟའ་ཡུམ་གྱི་མདོའི་བརྒྱུད་པ་ལས་འབྱུང་། སློབ་དཔོན་ཐུབ་པ་ཕྱིན་དང་། གྲུབ་ཐོབ་དཔའ་བོ་འོད་
གསལ་དང་། དརྦན་ཨ་ཙཱརྱ་ལ་སོགས་པས། འདིའི་མན་ངག་རྣམས་ཁུངས་སུ་དྲངས་ནས་ཚད་མར་བྱེད་དོ། །
ཕྱག་འཚལ་གསོལ་
འདེབས་སྙིང་ནས་སྐྱབས་སུ་མཆི། །གདམས་པས་གྲོལ་ཐོབ་ཤར་ཕྱོགས་ནག་པོ་པ། །བརྟུལ་ཞུགས་སྤྱོད་པ་
མཐར་སོན་ཌ་མ་རུ། །ཆོས་བརྒྱད་འཇིག་རྟེན་འཆིང་གྲོལ་གཉིས་སྤངས་མགོན། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །
གསུམ་པོ་འདིས་དེ་ཁོ་ན་ཉིད་རྟོགས་པར་རྗེ་བཙུན་གྱིས་བཤད་པས། ས་དང་པོ་ཡན་ཆད་ལ་གནས་པའི་
འཕགས་པར་གྲུབ་བོ་ཞེས་རྗེ་ངོར་ས་ཆེན་པོ་གསུངས།
ལྔ་རིག་གྲུབ་ཆེན་ག་ཡ་དྷ་རའི་ཞབས། ། ཆུ་མོ་སྦྲུལ་ལོ་པ། ཀྱེ་རྡོ་རྗེའི་དཀྱིལ་འཁོར་དུ་དབང་ཐོབ་ནས། ནུབ་གསུམ་དུ་
དབང་གི་ཡེ་ཤེས་བསྐྱངས་པས། སྦྱོར་ལམ་ཆོས་མཆོག་ཆེན་པོའི་ཏིང་ངེ་འཛིན་སྐྱེས། ཌ་མ་རུ་བར་སྣང་ལ་བཞག་པས་སྒྲ་རང་འཁྲོལ་དུ་
འབྱུང་བ་དང་། གདུགས་ནམ་མཁའ་ལ་བཞག་པས་རང་འཁོར་དུ་འབྱུང་བ་སོགས་ཀྱི་ཡོན་ཏན་དཔག་ཏུ་མེད་པ་ཡོད་དོ། །ཞེས་འབྲོམ་ལུགས་སུ་འབྱུང་། འགོས་ལུགས་པ་རྣམས། སློབ་དཔོན་འདི་དང་རྒྱལ་པོ་སྤྲིན་གྱི་ཤུགས་ཅན་གཅིག་པར་བཞེད། དེ་ལྟར་ན། བསྟོད་པ་ལས། རྒྱལ་རིགས་རིག་པའི་གནད་ལ་མཁས། །ནམ་མཁའི་ལྷ་ལ་ཐེ་ཚོམ་གཅོད། །སྤྲིན་གྱི་ཤུགས་ཅན་ཞེས་བྱ་བའི། །བླ་མ་དེ་ལ་ཕྱག་
འཚལ་ལོ། །ཞེས་བསྟོད།
 བོད་ཡུལ་སྔགས་འཆང་གཙོ་བོ་བླ་ཆེན་འབྲོག ། ཆུ་མོ་སྦྲུལ་ལོ་བ། རྒྱུད་གསུམ་མེ་མོ་ཡོས་ལ་བསྒྱུར།
མར་མགོ་སོགས་ཀྱི་བླ་མ་ཡིན། དེ་མཉེས་གསུང་ངག་མཛོད་འཛིན་རྗེ་བཙུན་པ། །ཕྱག་འཚལ་གསོལ་འདེབས་སྙིང་
ནས་སྐྱབས་སུ་མཆི། །མ་བཅོས་ལྷུག་པའི་རྣལ་འབྱོར་ཞང་སྒོམ་རྗེ། ། འདི་གཉིས་རིམ་བཞིན་ཤིང་མོ་གླང་ལོ་པ། ཆུ་མོ་
སྦྲུལ་ལོ་པ། རྒྱུད་ཉམས་རྟོགས་ཀྱིས་ཕྱུག །རྫུ་འཕྲུལ་མངོན་ཤེས་སོགས་ལ་མངའ་བརྙེས་སོ། ། ཁམས་གསུམ་ཆོས་ཀྱི་རྒྱལ་པོ་ས་
སྐྱ་པ། ། ཆུ་ཕོ་སྤྲེའུ་ལོ་པ། དགུང་ལོ་རེ་བདུན་པ། ས་ཕོ་སྟག་ལོ་ཐ་སྐར་ཟླ་བའི་ཚེས་བཅུ་བཞི་ལ་སྐྱ་བོ་ཁ་གདངས་སུ་བདེ་བར་གཤེགས།
རིག་འཛིན་མཁའ་སྤྱོད་དབང་པོ་བསོད་ནམས་ཆེ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། ཆུ་~300~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཕོ་ཁྱི་ལོ་པ་ཞེ་གཅིག་པ། ཆུ་ཕོ་སྟག་ལོ་རྨལ་པོའི་ཟླ་བའི་ཚེས་བཅུ་གཅིག་ལ། ཆུ་སྨིག་རྫིང་ཁའི་བླ་བྲང་དུ་གཤེགས། ཚངས་སྤྱོད་གྲུབ་
པའི་དབང་པོ་རྗེ་བཙུན་མཆོག ། མེ་མོ་ཡོས་ལོ་པ། བདུན་ཅུ་པ་མེ་ཕོ་བྱི་ལོ་ཁྲ་ཟླ་བའི་ཚེས་བཅུ་གཉིས་ལ་རྒུ་རུམ་དུ།  སྙིགས་
མའི་རྒྱལ་བ་གཉིས་པ་ཆོས་ཀྱི་རྗེ། ། ཆུ་ཕོ་སྟག་ལོ་པ། བདུན་ཅུ་པ་ལྕགས་མོ་ཕག་ལོ་རྨལ་པོ་ཟླ་བའི་ཚེས་བཅུ་བཞིའི་ཐོ་རངས་ལི་
ཆུ་རྩེར་ཁབ་དུ།  འཛམ་གླིང་བསྟན་པའི་བདག་པོ་ཆོས་རྒྱལ་འཕགས། །ཕྱག་འཚལ་གསོལ་འདེབས་སྙིང་ནས་
སྐྱབས་སུ་མཆི། ། ཤིང་མོ་ལུག་ལོ་པ། ཞེ་དྲུག་པ། ལྕགས་ཕོ་འབྲུག་ལོ་ཟླ་བ་བཅུ་པའི་ཉེར་གཉིས་ལ་ལྷ་ཆེན་དུ། ཆོས་བརྒྱད་
དབྱིངས་སུ་ཡལ་བའི་དཀོན་མཆོག་དཔལ། ། ལྕགས་ཕོ་བྱི་ལོ་པ། རེ་བརྒྱད་ལུགས་ལོ་ཟླ་བ་གསུམ་པའི་ཉེར་དྲུག་ལ། གདན་
ས་ཆེན་པོར།  གཞན་ཕན་བསྒྲུབ་པའི་རྒྱལ་མཚན་བྲག་ཕུག་པ། ། མེ་མོ་གླང་ལོ་པ། དོན་བརྒྱད། ལྕགས་ཕོ་སྟག་ལོའི་དབྱར་
ཟླ་འབྲིང་པོ་ཆུ་སྟོད་ཟླ་བའི་ཉེར་བརྒྱད་ལ་ན་བཟའ་བྲག་ཕུག་དུ།  དཔལ་ལྡན་བླ་མ་ཁམས་གསུམ་ཆོས་ཀྱི་རྗེ། །ཕྱག་འཚལ༴
ཆུ་ཕོ་བྱི་ལོ་པ། རེ་བཞི། ཡོས་ལོ་ཟླ་བ་དྲུག་པའི་ཉེར་ལྔའི་སྲོད་ལ། བསམ་ཡས་སུ།  གསུང་ངག་བསྟན་པ་རྒྱས་མཛད་དཔལ་
ལྡན་པ། ། བྱ་ལོ་པ་རེ་བདུན། ཡོས་ལོ་ཟླ་བ་ལྔ་པའི་ཚེས་བཅུ་ལ་ཤར་སྟོད་གཟིམ་ཁང་དུ།  རྗེ་བཙུན་རྣལ་འབྱོར་དབང་ཕྱུག་བུད་
དྷ་ཤྲཱི། ། ས་མོ་ཡོས་ལོངས། གྱ་གཉིས་པ། ལྕགས་ཕོ་བྱི་ལོ་ཟླ་བ་དགུ་པའི་ཚེས་བཅོ་ལྔའི་སྲོད་ལ་ཞེ་དགོན་དུ། མཁས་བཙུན་རྡོར་
འཛིན་གཙུག་བརྒྱན་ངོར་ཆེན་པ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། ཆུ་ཕོ་བྱི་ལོ་པ། དོན་ལྔ།
ཤིང་ཕོ་བྱི་ལོ་ས་ག་ཟླ་བའི་ཉེར་ལྔའི་སྲོད་ལ་ཨེ་ཝཾ་ཆོས་ལྡན་དུ། དེ་སྲས་ཐུ་བོ་རྒྱལ་སྲས་མུས་ཆེན་པ། ས་ཕོ་འབྲུག་ལོ་པ་གྱ་གཉིས། གླང་
ལོ་སྨིན་དྲུག་ཟླ་བ་གཉིས་བྱུང་བའི་རྟིང་ལའི་ཚེས་བརྒྱད་ཀྱི་སྲོད་ལ་བསམ་གཏན་ཕུག་ཏུ།  བཀའ་དྲིན་གསུམ་ལྡན་རྩ་བའི་བླ་མ་
སོགས། ། རྩ་བའི་བླ་མ་བདག་ཆེན་ཆོས་ཀྱི་རྒྱལ་པོ་བློ་གྲོས་རྒྱལ་མཚན་དཔལ་བཟང་པོ་ནི། ཤིང་ཕོ་བྱི་ལོ་པ་ང་གཉིས། ཡོངས་ལོ་ཟླ་བ་
བཅུ་གཉིས་པའི་ཚེས་བཞི་ལ་བཞི་ཐོག་བླ་བྲང་དུ་བདེ་བར་གཤེགས་པའི་ཚུལ་བསྟན། རྩ་བའི་བླ་མ་རྡོ་རྗེ་འཆང་ཆེན་པོ་ཤཱཀྱའི་མཚན་ཅན་ནི།
སྤྲེའུ་ལོ་པ་དགུང་ལོ་བདུན་ཅུ་དོན་བདུན་བཞེས་པ་ཤིང་ཕོ་བྱི་ལོ་ད་ལྟའི་བར་དུ་ཡང་ཞབས་བརྟན་ཞིང་བསྟན་པའི་བདག་པོར་བཞུགས། གསུང་ངག་རིན་པོ་ཆེའི་བསྟན་པ་ད་ལྟ་རྒྱ་མཚོའི་མཐའ་ཚུན་ཆད་དུ་ཁྱབ་པས། སྤྱིར་བརྒྱུད་པའི་བླ་མ་དེ་རྣམས་དང་། ཁྱད་པར་རྗེ་བཙུན་འཇམ་པའི་དབྱངས་ཀྱི་རྣམ་པར་འཕྲུལ་པ་ས་ཆེན་ཡབ་སྲས་གསུམ། ཆོས་རྗེ་ཁུ་དབོན་གཉིས་ཏེ། རྗེ་བཙུན་འཁྲུལ་ཟད་གོང་མ་ལྔ་པོ་དེ་རྣམས་ཀྱི་ངོ་མཚར་བའི་མཛད་པ་དང་། རྣམ་པར་ཐར་པ་སྐྱེ་འགྲོ་ཀུན་གྱི ་རྣ་བའི་ལམ་དུ་གྲགས་པས་རྒྱས་པར་བརྗོད་མི་དགོས་ཤིང་།
འཁྲུངས་གཤེགས་ཀྱི་ལོ་མདོར་བསྡུས་པ་ཙམ་ཞིག་བརྗོད་པས་ཆོག་པས་དེ་ཙམ་ཞིག་བྲིས་སོ། །
དགྱེས་པ་རྡོ་རྗེའི་རྩ་བརྒྱུད་བླ་མ་
ལ༑ ༑ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །
བདག་ཆེན་རིན་པོ་ཆེའི་དྲུང་དུ། གསུང་ངག་རིན་པོ་ཆེ་མྱོང་ཁྲིད་དུ་ཞུས་པའི་བརྒྱུད་པ་ནི། གོང་དུ་བཤད་པ་ལྟར་ཡིན་ཞིང་། དེའི་
དྲུང་དུ། གསུང་ངག་གི་ཆ་ལག་ཀྱང་ཕལ་ཆེ་བ་དང་། གླེགས་བམ། དམར་མ། དབང་ཆུ། མངོན་རྟོགས་བཞི་དྲུག་སོགས་ཀྱི་བཤད་ལུང་། ~301~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
རྒྱུད་ཀྱི་ཚུལ་བཞིའི་བཤད་པ་ཡང་ཐོབ། ཀྱེ་རྡོར་ལུས་དཀྱིལ་གྱི་དབང་དང་། བདག་མེད་མའི་ལུས་དཀྱིལ་གྱི་བྱིན་རླབས། ལམ་དུས་ཀྱི་
དབང་རྣམས་ཀྱི་བརྒྱུད་པའང་གོང་རྒྱུ་དུས་ཀྱི་དབང་གི་བརྒྱུད་པ་དང་འདྲའོ། །བདག་མེད་ལྷ་མོ་བཅོ་ལྔའི་དབང་གི་བརྒྱུད་པ་ནི། ས་ཆེན་ཡན་ཆད་ཡབ་བཀའ་དང་འདྲ་བ་ལ། དེ་ནས། ནེ་རྩེ་སྦལ་སྟོན། གནམ་པ་རྭ་ཆོས་ཤེ། མངོན་པ་བ་དབང་ཕྱུག་བརྩོན་འགྲུས། འཕགས་པ། ཞང་། བྲག་ཕུག་པ། དེ་ལ་རྗེ་བླ་མ་དང་། རི་ཁྲོད་པ་གཉིས་ཀས་གསན། དེ་གཉིས་ཀ་ལ། དཔལ་ལྡན་ཚུལ་ཁྲིམས་པས་གསན། དེ་མན་གོང་དང་འདྲ། ལམ་ཟབ་བླ་མའི་རྣལ་འབྱོར་གྱི་བྱིན་བརླབས་མན་ངག་དང་བཅས་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བིཪྺ་པ། རྗེ་བཙུན་གོང་མ་ལྔ་། ཚོགས་སྒོམ། ཉན་ཆེན་པ། བྲག་ཕུག་པ། དེ་ལ་རྗེ་བླ་མ་དང་། རི་ཁྲོད་གཉིས་ཀས་གསན། དེ་གཉིས་ཀ་ལ་དཔལ་ལྡན་ཚུལ་ཁྲིམས་པས་གསན། དེ་མན་གོང་དང་འདྲ། བིཪྺ་པའི་བྱིན་རླབས་བསྲུང་བའི་མན་ངག་དང་བཅས་པའི་བརྒྱུད་པ་ནི། ཆོས་རྗེ་བྲག་ཕུག་པ་ཡན་གོང་དང་འདྲ་བ་ལས། དེ་ནས་ཆོས་རྗེ་རྣམ་པ་གཉིས། དཔལ་ལྡན་ཚུལ་ཁྲིམས་པ་མན་འདྲ།
གཞན་གསུང་ངག་གི་སྐོར་ཆོས་ཀྱི་རྣམ་གྲངས་སོ་སོར་ཐོབ་པའི་རྒྱུད་རིམ་ཟུར་ན་གསལ། རྗེ་གསེར་མདོག་ཅན་པའི་དྲུང་དུ།
གསུང་ངག་རིན་པོ་ཆེ་མྱོང་ཁྲིད་དུ་ཞུས་པའི་བརྒྱུད་པ་ནི་གོང་ལྟར་ཡིན་ལ། དེའི་དྲུང་དུ། གསུང་ངག་བརྒྱུད་པའི་རྣམ་ཐར། བླ་མ་རྒྱ་གར་བ་ནས། རྗེ་ངོར་པ་ཡན་གྱི་རྣམ་ཐར་ཚང་མ། གཞན་ཡང་། ལམ་ཟབ་དམར་མ་སོགས་གསུང་ངག་གི་ཆ་ལག་གལ་ཆེ་བ་རྣམས་དང་། ལམ་སྐོར་བརྒྱད་ཀྱི་ཁྲིད། རྗེ་ཉིད་ཀྱིས་མཛད་པའི་བསྡུས་དོན་དང་བཅས་པ་ཐོབ། རྗེ་བཙུན་གོང་མ་ལྔའི་བཀའ་འབུམ་ཡང་ཚང་མར་ཐོབ། ཡང་རྗེ་དེ་ཉིད་ཀྱི་དྲུང་དུ། ཀྱེ་རྡོར་རྣམ་བཤད་ཀྱི་བཤད་ལུང་། རྗེ་ཉིད་ཀྱིས་མཛད་པའི་རྩ་ལྟུང་གི་བཤད་པ་སོགས་ཀྱཻ་རྡོར་གྱི་ཆོས་ཕྲན་རྣམས་ཀྱང་ཐོབ་བ ོ། །རྗེ་ངོར་པ་དང་། མུས་ཆེན་གྱིས་མཛད་པའི་ཀྱཻ་རྡོར་ལ་བརྟེན་པའི་དཔེ་ལུང་གང་ཡོད། རྒྱ་མ་ཀུན་སྤངས་པའི་དྲུང་དུ་
ཐོབ། རྩ་རྒྱུད་བརྟགས་པ་གཉིས་པ་དང་། ཐུན་མོང་མ་ཡིན་པའི་བཤད་རྒྱུད་རྡོ་རྗེ་གུར་གཉིས་ཀྱི་བཤད་བཀའ་ལེགས་པར་ཐོབ་པའི་བརྒྱུད་པ་ལ། ཐོག་མར་ཌོམ་བྷི་བའི་བཤད་སྲོལ་འགྲེལ་པ་ལུགས་ཀྱི་བརྒྱུད་པ་ནི། རྡོ་རྗེ་འཆང་། བདག་མེད་ལ། བིཪྺ་པ། ཌོཾ་བྷི་པ། ཨ་ལ་ལ་བཛྲ། ནགས་ཁྲོད་པ། གཪྦ་རི་པ། བསོད་སྙོམས་པ་ཛ་ཡ་ཤྲཱི། མི་ཐུབ་ཟླ་བ་དེ་ལ་སློབ་མའི་མཆོག དཔའ་བོ་རྡོ་རྗེ། སེང་གེ་རྡོ་རྗེ། དགྲ་གཅན་འཛིན་དང་གསུམ་ལས་འདིར་དཔའ་བོ་རྡོ་རྗེ། དེས་བླ་ཆེན་འབྲོག་མི་ལ། དེ་ལ་སློབ་མའི་མཆོག །འཁོན་དཀོན་མཆོག་རྒྱལ་པོ། མངའ་རིས་པ་གསལ་བའི་སྙིང་པོ། བསེ་མཁར་ཆུང་པ། འཁྱིན་ལོ་ཙཱ་བ་འོད་ཀྱི་སྣང་བ་དང་བཞི་ལས། འཁོན་དཀོན་མཆོག་རྒྱལ་པོ། ས་ཆེན། ཡང་ན། མངའ་རིས་པ་སྐྱེ་ཆུ་པ། ས་ཆེན། ཡང་ན་བསེ། འཁོན་དཀོན་མཆོག་རྒྱལ་པོ། སེ་ཆེན། ཡང་ན། འཁྱིན་ལོ་ཙཱ་བ། འཁོན་དཀོན་མཆོག་རྒྱལ་པོ། ས་སྐྱ་པ་ཆེན་པོའོ། །དེས་སློབ་དཔོན་རིན་པོ་ཆེ་བསོད་ནམས་རྩེ་མོ། ཚུལ་ཁྲིམས་གྲགས། གཙུག་ཏོར་རྒྱལ་པོ་གསུམ་ལ་གནང་། དེ་གསུམ་ཀ་ལ་རྗེ་བཙུན་རིན་པོ་ཆེས་གསན། དེ་ནས་ཆོས་རྗེ་ས་པཎ། འཕགས་པ་རིན་པོ་ཆེ། དགའ་ལྡན་པ་བཀྲ་ཤིས་དཔལ། བླ་མ་བྲག་ཕུག་པ། རྗེ་བླ་མ། ཀུན་མཁྱེན་གངས་ཁྲོད་པ། ཐེག་ཆེན་ཆོས་རྗེ། དེ་ལ་བཀའ་དགོན་པ་དང་། སྤྱང་ལུང་པ་གཉིས་ཀྱིས་གསན། བཀའ་དགོན་པ་བློ་གྲོས་ཆོས་སྐྱོང་གླིང་དྲུང་དུ། རྗེ་གསེར་མདོག་ཅན་པས་གསན། དེའི་དྲུང་དུ། བདག་གིས་བརྟག་གཉིས་~302~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དག་ལྡན་གྱི་སྟེང་ནས་ཚར་གསུམ། རྡོ་རྗེ་གུར་ཐུང་རྒྱན་གྱི་སྟེང་ནས་ཚར་གཅིག །སཾ་བྷུ་ཊི་གནད་ཀྱི་ཟླ་ཟེར་གྱི་སྟེང་ནས་ཚར་གཅིག་ཐོབ།
རྗེ་བཙུན་གོང་མས་མཛད་པའི་རྣམ་བཤད་དེ་རྣམས་ཀྱི་དཔེ་ལུང་ཙམ་གྱི་བརྒྱུད་པ་ལུགས་གཅིག་ནི། ངོར་ཆེན། ཆུ་སྨིག་བདག་ཆེན། རྗེ་གསེར་མདོག་ཅན་པ། དེས་བདག་ལའོ། ཡང་མན་ངག་ལུགས་ཀྱི་བཤད་སྲོལ་གྱི་ལུང་བརྒྱུད་ནི། རྡོ་རྗེ་འཆང་། བདག་མེད་ལ། བིཪྺ་པ། ནག་པོ་བ། ཨ་ཝ་དྷུ་ཏི་པ། འབྲོག་མི། དེ་ལ། སློབ་མའི་མཆོག་བཞི་ལས། འདིར་བསོ་མཁར་ཆུང་པ། ཞང་དགོན་པ་བ། ས་ཆེན་མན་སྔར་དང་འདྲའོ། །ཉེ་བརྒྱུད་ནི། རྗེ་བཙུན་ཆེན་པོས། བླ་མེད་ཕྱོགས་ནི་རི་བསྒྱུར་མིག་བཅས་པ། རིག་བྱེད་ཀྱིས་གསལ་ལམ་པས་མེ་ལ་བགོས། དེ་འོད་ཀུན་གསལ་ཆུ་གཏེར་འབྱུང་བར་བབས། ཞེས་དང་། ལེགས་འོངས་མིག་གིས་ཡོན་ཏན་གསལ་བར་བྱས། །མེ་དང་ཆུ་བོས་འབྱུང་བ་རབ་ཏུ་བསྐྱེད། །ཅེས་པ་ལྟར་ཤེས་པར་བྱའོ། །
དགྱེས་པ་རྡོ་རྗེ་རྗེ་བཙུན་བདག་མེད་ཡུམ། །གོ་རི་ལ་སོགས་ཕྱོགས་མཚམས་ལྷ་མོ་བརྒྱད། །སྤྲུལ་པའི་
ལྷ་དགུའི་དཀྱིལ་འཁོར་ལྷ་ཚོགས་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དགྱེས་པ་རྡོ་
རྗེའི་བསྲུང་མར་བཀའ་བསྒོས་ཤིང་། །ཁས་བླངས་དམ་བཅས་དཔལ་ལྡན་གུར་གྱི་མགོན། །ལས་བྱེད་ཕོ་ཉ་པུ་ཏྲ་མིང་སྲིང་སོགས། །བསྟན་པ་བསྲུང་བའི་དམ་ཅན་རྒྱ་མཚོའི་ཚོགས། ། བདག་ཅག་དགྱེས་པ་རྡོ་རྗེའི་རྣལ་འབྱོར་པ། །འཁོར་བཅས་ཀུན་ལ་བུ་བཞིན་སྐྱོང་བ་དང་། །ཐུབ་བསྟན་སྤྱི་དང་དགྱེས་པ་རྡོ་རྗེ་ཡི། །བཤད་བསྒྲུབ་བསྟན་པ་རྒྱས་པར་མཛད་དུ་གསོལ། །རྣམ་དག་དབང་གིས་སྨིན་ཞིང་དམ་ཚིག་ལྡན། །ཕྱི་ནང་བསྐྱེད་རིམ་མཆོག་དབང་གསུམ་གྱི་ལམ། །ཐུན་བཞིའི་རྣལ་འབྱོར་མེ་ཏོག་ཆུན་པོ་དེ། །དགྱེས་པ་རྡོ་རྗེའི་བླ་མ་ལྷར་བཅས་འབུལ། །སྣོད་བཅུད་དག་པར་མ་རྟོགས་ཐ་མལ་ཞེན། །ལྷར་སྣང་སྟོང་པར་མ་ཤེས་གྱ་ནོམ་པའི། ། མཚན་འཛིན་ཆོས་སུ་ཞེན་པའི་ཉེས་སོགས་གང་། །འགྱོད་པས་མཐོལ་ཞིང་སྡོམ་པའི་སེམས་ཀྱིས་བཤགས། ། གང་ཤར་ལྷ་སྐུར་གསལ་བའི་བསྐྱེད་རིམ་དང་། །ལྷར་སྣང་སྟོང་པའི་ཡེ་ཤེས་རྫོགས་རིམ་མཆོག །བསྐྱེད་རྫོགས་ཟུང་འཇུག་ཀྱེ་རྡོར་རྣལ་འབྱོར་པ། །རྡོ་རྗེ་འཛིན་པ་ཀུན་ལ་རྗེས་ཡི་རང་། །
དགོངས་པ་དང་པོའི་རྒྱུད་ལས། སྣང་
བའི་ཆ་ལ་བསྐྱེད་རིམ་དང་། སྟོང་པའི་ཆ་ལ་རྫོགས་རིམ་སྟེ། བསྐྱེད་རྫོགས་མ་ཡིན་ཆོས་འགའ་མེད། །དབྱེར་མེད་ཚུལ་འདི་བསྟན་པའོ། །
ཞེས་གསུངས།  ཀྱེ་རྡོར་ཁང་བཟང་སྤྱི་སྦས་བརྡ་སོགས་ཀྱིས། །རྒྱ་ཡིས་དམ་བཅིངས་མ་སྦས་ལེགས་ཕྱེ་ནས། །
ཟབ་ཅིང་རྒྱ་ཆེ་དབང་བཤད་མན་ངག་གིས། །དགྱེས་པ་རྡོ་རྗེའི་ཆོས་ཀྱི་བདུད་རྩི་སྩོལ། །དགྱེས་པ་རྡོ་རྗེའི་རྩ་
བརྒྱུད་བླ་མ་དང་། །སྤྲུལ་པའི་ལྷ་དགུའི་དཀྱིལ་འཁོར་ལྷ་ཚོགས་རྣམས། །གདུལ་བྱ་དག་པའི་སེམས་ཀྱི་ཆུ་གཏེར་དུ། །སྒྲིབ་མེད་རྟག་འཆར་གུས་པས་གསོལ་བ་འདེབས། །དགྱེས་པ་རྡོ་རྗེ་རྨད་བྱུང་གྲུབ་པའི་ལམ། །རྗེ་བཙུན་རྣལ་འབྱོར་དབང་ཕྱུག་བཞེད་ཇི་བཞིན། །འཁྲུལ་མེད་ཉམས་ལེན་བགྱིས་པའི་དགེ་སོགས་གང་། ། ~303~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དགྱེས་པ་རྡོ་རྗེའི་བྱང་ཆུབ་ཕྱིར་བསྔོའོ། །བདག་ཀྱང་དེང་ནས་བྱང་ཆུབ་མ་ཐོབ་བར། །ལེགས་གསུངས་འདུལ་
བའི་བསྟན་ལ་ལེགས་ཞུགས་ནས། །བཤེས་གཉེན་དམ་པ་རིང་ནས་ཚོལ་བ་དང་། །རྗེ་བཙུན་བླ་མས་རྗེས་སུ་འཛིན་པར་ཤོག །ཕྱི་ནང་རིག་གནས་ཀུན་ལ་མ་རྨོངས་ཤིང་། །སྔགས་གཞུང་རྒྱ་མཚོའི་དོན་ལ་གོམས་པ་རབ། ། ཁྱད་པར་དགྱེས་པ་རྡོ་རྗེའི་རྒྱུད་སྡེ་ལ། །ཐོས་དང་བསམ་པས་ཡིད་ཆེས་བརྙེད་པར་ཤོག །རིག་གནས་ཀུན་ལ་བསླབ་སྦྱངས་མཐར་ཕྱིན་ནས། །རྨད་བྱུང་མཁས་པའི་བྱ་བ་རྣམ་གསུམ་གྱིས། །གཅིག་ཏུ་བསྟན་པ་འབའ་ཞིག་ཉེར་དགོངས་ཏེ། །སངས་རྒྱས་བསྟན་པ་ཆེས་ཆེར་གསལ་བར་ཤོག །དེ་ནས་འདུ་འཛིའི་རྣམ་གཡེང་ཀུན་སྤངས་ཏེ། །གངས་དང་རི་སུལ་ནགས་ཀྱི་ཁྲོད་རྣམས་སུ། །གང་བྱུང་ཆོག་ཤེས་ཚངས་སྤྱོད་གྲོགས་དང་བཅས། ། ཚེ་འདི་བློས་བཏང་བསྒྲུབ་ལ་བརྩོན་པར་ཤོག །ཆོས་གོས་གསུམ་དང་ལྷུང་བཟེད་མཁར་བསིལ་དང་། །རྡོ་རྗེ་དྲིལ་བུ་ཁ་ཊྭཾ་ཅང་ཏེའུ་སོགས། །ཕྱི་ནང་རྟགས་ཀྱི་ཉེར་འཁོ་ཙམ་འཛིན་ཞིང་། །སོ་སོའི་བསླབ་ལ་ཚུལ་བཞིན་སློབ་པར་ཤོག །རྣམ་དག་འདུལ་བའི་ཁྲིམས་ཀྱིས་ལེགས་བསྡམས་ཤིང་། །རྒྱལ་སྲས་སྤྱོད་པའི་སམ་སྦྱོར་རྨད་དུ་བྱུང་། །གསང་ཆེན་ལམ་གྱི་བསྐྱེད་རྫོགས་ཟུང་དུ་འཇུག །སྡོམ་གསུམ་ལམ་གྱི་ཉམས་ལེན་འཁྲུལ་མེད་ཤོག ། སེམས་ཅན་ཁམས་བརྟགས་འཁོར་བའི་ཉེས་དམིགས་བསམ། །ཉོན་མོངས་འབྲས་བརྟགས་དལ་འབྱོར་བརྙེད་དཀའ་བསམ། །མ་དག་ལས་བརྟགས་ལས་ཀྱི་རྒྱུ་འབྲས་བསམ། །སེམས་ཅན་མ་དག་སྣང་བ་ལམ་བྱེད་ཤོག །ཐུན་མོང་ཐུན་མོང་མ་ཡིན་རྣལ་འབྱོར་པས། །བྱམས་སོགས་ཐུན་མོང་ཉམས་མྱོང་སྐྱེས་བསྒོམ། །ཐུན་མོང་མིན་ཉམས་བཅོ་ལྔར་ངེས་བརྙེད་ནས། །རྣལ་འབྱོར་ཉམས་ཀྱི་སྣང་བ་མཐར་ཕྱིན་ཤོག །མི་ཟད་རྒྱན་གྱི་འཁོར་ལོ་རྣམ་གསུམ་ལ། །
ལམ་གསུམ། ཉམས་གསུམ། རྟེན་འབྲེལ་གསུམ། དྲོད་གསུམ། ཏིང་ངེ་འཛིན་གསུམ། འདི་རྣམས་མ་
སྐྱེས་པའི་གོང་དུ་སྤྲོས་པ་ཚར་བར་བྱས་ལ། སྐྱེས་པའི་ཚེ་ངོ་ཤེས་པར་བྱས་ལྔ་བྱུང་རྒྱལ་དུ་བསྐྱངས་ངག་དང་།  གང་ཤར་དག་པའི་
སྣང་བ་འབའ་ཞིག་སྟེ། །བདག་ཀྱང་མ་འོངས་དེ་ཐོབ་སྤྲོ་བ་བསྐྱེད། །སངས་རྒྱས་དག་པའི་སྣང་བ་མྱུར་འགྲུབ་ཤོག །སྨིན་བྱེད་བུམ་དབང་ཚུལ་བཞིན་བསྐུར་བ་ལས། །ཕུང་ཁམས་རྒྱལ་བ་རིགས་ལྔའི་དཀྱིལ་འཁོར་ལྷ། ། མགྲིན་པའི་རྩ་གནས་གསང་བའི་བདུད་རྩིས་གང་། །དེ་ལས་ངག་གནས་སྔགས་སུ་འཆར་བར་ཤོག །བདག་མེད་ཡུམ་གྱིས་འཁྱུད་པའི་སྙོམས་འཇུག་གིས། །སེམས་ཉིད་བདེ་སྟོང་ཟུང་འཇུག་ལྷན་ཅིག་སྐྱེས། །བཞི་པའི་དུས་སུ་གསུམ་པའི་ཡེ་ཤེས་ངེས། །ཟབ་མོའི་ཆོ་གས་གནས་ལུགས་རྟོགས་པར་ཤོག །རྣམ་དག་དབང་གིས་སྨིན་པ་དེ་ཡི་ཚེ། །སྔགས་འཆང་རིག་འཛིན་ཀུན་གྱི་སྒྲོད་གཅིག་ལམ། །ལམ་གྱི་རྩ་བ་དབང་བཞིའི་དམ་ཚིག་རྣམས། །མིག་གི་འབྲས་བཞིན་གཅེས་པར་འཛིན་པར་ཤོག །~304~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྗེ་བཙུན་རིན་པོ་ཆེས། རྡོ་རྗེ་ཐེག་ལ་དད་ཀྱང་མ་སྨིན་པས། །ཟབ་མོ་བསྒོམས་ཀྱང་འབྲས་བུ་ངན་འགྲོ་ལས། །མཆོག་གཞན་མི་
འགྲུབ་སངས་རྒྱས་གསུང་བས་ན། །བླ་མ་མཆོག་ལ་དབང་བསྐུར་ནོད་པར་མཛོད། །དབང་ཐོབ་མན་ངག་ཟབ་མོ་འཚལ་བ་ཡི། །ས་སྟེང་
སངས་རྒྱས་ཀུན་དུ་བཙལ་བྱས་ཀྱང་། །ཕན་པའི་དོན་པོ་མན་ངག་དམ་ཚིག་སྟེ། །འདི་མེད་འགྲམ་པ་ཟད་པའི་ཁང་ཧྲུལ་བཞིན། ལེགས་པར་སྨིན་པས་དམ་ཚིག་བསྲུངས་བྱས་ན། །རིམ་གཉིས་ཟབ་མོའི་མན་ངག་མ་བསྟེན་ཀྱང་། །སྐྱེ་བ་བཅུ་དྲུག་དག་ནས་འགྲུབ་བོ་ཞེས། ། འགྲོ་བའི་རྩ་ལག་ཕན་པར་མཛད་པས་གསུངས། །བདག་ནི་ཐོས་ཉུང་ཤེས་རབ་མིག་བྲལ་ཡང་། །དྲི་མེད་རྒྱུད་ལས་ལེགས་གསུངས་མཐོང་བས་ན། །དབང་བླངས་དམ་ཚིག་བསྲུང་བར་མཛོད་ཅིག་ཅེས། །ཀུན་ལ་ཐལ་མོ་སྦྱར་ནས་གསོལ་བ་འདེབས། །ཞེས་གསུངས་པ་ལྟར་ཉམས་སུ་བླང་བར་བྱའོ། །
སྣང་གསུམ་ཐུན་མོང་ལམ་གྱིས་རྒྱུད་སྦྱངས་ནས། །རྒྱུ་རྒྱུད་གཞི་ལ་ཟུང་འཇུག་ལྟ་བ་དང་། །ཐབས་རྒྱུད་
ལུས་ལ་དབང་བཞིའི་ལམ་བསྒོམས་ཏེ། །གྲུབ་པ་ཕྱག་ཆེན་འབྲས་རྒྱུད་མངོན་གྱུར་ཤོག ། གསལ་སྟོང་ཟུང་
འཇུག་ལྷན་སྐྱེས་ཆོས་གསུམ་དང་། །དེ་གསུམ་ལམ་བྱེད་ཉམས་ལེན་ཆོས་གསུམ་སྟེ། །རྒྱུད་གསུམ་སྒོ་ནས་ལྟ་བའི་ལམ་ཁྱེར་གྱིས། །རྒྱུ་རྒྱུད་ཀུན་གཞིའི་གནས་ལུགས་རྟོགས་པར་ཤོག །རྒྱུ་དུས་མ་དག་སྣང་བ་སྣ་ཚོགས་ནི། ། རྒྱུ་ཡི་ཆོས་གསུམ་ལས་ཉོན་བགས་ཆགས་ཀྱིས། །རྣམ་པར་བསླད་པའི་ལས་ཀྱི་ཆོ་འཕྲུལ་ཏེ། །ལྷན་སྐྱེས་རྒྱུད་དུས་ཆོས་གསུམ་རྟོགས་པར་ཤོག །ལམ་དུས་ཉམས་ཀྱི་སྣང་བ་སྣ་ཚོགས་འདི། །ལམ་གྱི་ཆོས་གསུམ་བསྐྱེད་རྫོགས་ཏིང་འཛིན་གྱིས། །རྣམ་པར་བསྐྲུན་པའི་ཏིང་འཛིན་ཆོ་འཕྲུལ་ཏེ། །ལྷན་སྐྱེས་ལམ་གྱི་ཆོས་གསུམ་རྟོགས་པར་ཤོག །འབྲས་བུ་དག་པའི་སྣང་བ་སྣ་ཚོགས་འདི། །འབྲས་བུའི་ཆོས་གསུམ་མ་དག་འཁྲུལ་པ་ཡི། ། རྣམ་པར་དག་པའི་ཡེ་ཤེས་ཆོ་འཕྲུལ་ཏེ། །ལྷན་སྐྱེས་འབྲས་བུའི་ཆོས་གསུམ་རྟོགས་པར་ཤོག །གཉིད་རྫས་ནད་དང་གདོན་གྱིས་བསླད་པའི་སེམས། །མིག་ཡོད་རབ་རིབ་མྱུར་འཁོར་གྲུར་འཇུག་སོགས། །གསལ་སྣང་ཕྱི་རོལ་མ་གྲུབ་མཚོན་བྱེད་དཔེས། །གང་ཤར་སྣང་བ་སེམས་སུ་རྟོགས་པར་ཤོག །
སྣང་བ་སེམས་སུ་བསྒོམ་པའི་ཚེ།
བྱང་ཆུབ་ཀྱི་སེམས་བསྒོམ་པ། སྤྱི་བོར་བླ་མ་བསྒོམ་པ། རང་ལུས་ཡི་དམ་དུ་བསྒོམས་པ་སྟེ། སྔོན་འགྲོས་ཆོས་གསུམ། དཔེ་དྲན་པ།  དཔེ་
དོན་བསྲེ་བ། དེའི་ངང་ལ་བཞག་པ་སྟེ། དངོས་གཞིའི་ཆོས་གསུམ། དགེ་བ་བསྔོ་བ། མ་རྟོགས་པའི་སེམས་ཅན་ལ་སྙིང་རྗེ་བསྒོམ་པ། གནས་གྲོགས་ལོངས་སྤྱོད་སོགས་རྨི་ལམ་ལྟ་བུར་བསྒོམ་པ་སྟེ། རྗེས་ཀྱི་ཆོས་གསུམ་སྟེ། སྔོན་འགྲོ་དངོས་གཞི། རྗེས་གསུམ་གྱི་སྒོ་ནས་
ཉམས་སུ་བླང་ངོ་། །
སྒྱུ་མ་སྨིག་རྒྱུ་ཆུ་ཟླ་བར་སྣང་གློག །འཕྲོག་ཟླ་དྲི་ཟའི་གྲོང་ཁྱེར་སྤྲིན་དང་གཞའ། །བློ་བུར་རྐྱེན་
གྱིས་འཁྲུལ་སྣང་མཚོན་བྱེད་དཔེས། །སེམས་སྣང་ཚོགས་ཀུན་སྒྱུ་མར་རྟོགས་པར་ཤོག །ཁ་ཏོན་མར་མེ་མེ་
ལོང་རྒྱ་ཡི་འབུར། །ས་བོན་མེ་ཤེལ་སྐུར་དང་བྲག་ཆ་སོགས། །མ་སྐྱེས་མ་འཕོས་རྟེན་འབྱུང་མཚོན་བྱེད་དཔེས། ། ~305~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སྒྱུར་སྣང་ཆོས་ཀུན་རྟེན་འབྲེལ་རྟོགས་པར་ཤོག །བྱིས་དགོད་ལྐུགས་རྨི་གནད་ཕྲུགས་དབང་པོའི་བདེ། །
གསུམ་པ་གསང་སྙོམས་ཕྱག་རྒྱ་གཉིད་ལོག་སོགས། །ཉམས་སུ་མྱོང་ཡང་བརྗོད་བྲལ་མཚོན་བྱེད་དཔེས། ། རྟེན་འབྱུང་ཆོས་ཀུན་བརྗེད་མེད་རྟོགས་པར་ཤོག །རྨི་ལམ་སྒྱུ་མ་ས་བོན་གནད་ཕྲུགས་དཔེས། །ཆོས་ཀུན་སེམས་སྣང་སྒྱུ་མ་རྟེན་འབྲེལ་དང་། །དེ་ཉིད་བརྗོད་བྲལ་ལོངས་སྤྱོད་བརླབས་ཀྱིས་དཔེས། །ཆོས་བཞིན་གཅིག་བསྡུས་ལོག་རྟོག་ཀུན་ཟློག་ཤོག །རྨད་བྱུང་སྤྱོད་པ་རྒྱ་ཆེན་བསོད་ནམས་དང་། །
འདིར་ཡུལ་དག་མ་དག་ལ་
ཚོགས་བསགས་པ་གཉིས་ལས། གཉིས་པའི་སྐབས་སུ། རྗེ་བཙུན་རྩེ་མོས། ཚད་མེད་བཞི་ཕར་ཕྱིན་ཐེག་པ་ལྟར་བསྒོམ་པ་དང་། གསང་
སྔགས་ལྟར་བསྒོམ་པ་གཉིས་ཀྱི་དང་པོ་སྔར་དང་འདྲ་བ་ལས། ཕྱི་མ་ནི། རང་གི་སྙིང་ཁའི་ས་བོན་ལས། ལྷ་མོ་པུཀྐ་སིའི། འོད་ཟེར་སྔོན་པོ་སྤྲོས། སེམས་ཅན་ཐམས་ཅད་བྱམས་པ་ཚད་མེད་པ་ལ་བཀོད་པར་བསམ། དེ་བཞིན་དུ་ཤ་ཝ་རིའི། འོད་ཟེར་དཀར་པོ་སྤྲོས་པས། སྙིང་རྗེ་དང་། ཙཎྜ་འདིའི། འོད་ཟེར་སྔོན་དམར་སྤྲོས་པས། དགའ་བ་དང་། ཌཾ་བྷི་ནིའི། འོད་ཟེར་སྣ་ཚོགས་སྤྲོས་པས། བཏང་སྙོམས་ཚད་མེད་པ་ལ་བཀོད་པར་བསམ་གསུངས། མཆོད་པའི་སྐབས་སུ། མཚོ་སྐྱེས། ཤཱནྟི་པ། ཉིན་འབྱུང་། བྱང་ཆུབ་སྙིང་པོ། རྗེ་བཙུན་སྐུ་མཆེད་རྣམས་ཀྱི། ལྷ་མོ་བརྒྱད་ཀྱི་མཆོད་པ་ཙམ་ཞིག་ལས་གཞན་ལ་བཤད་ལ། རྒྱུད་ཀྱི་དངོས་བསྟན་ཡང་དེ་ཁོ་ནར་སྣང་བས། ལུགས་འདི་གཙོ་བོར་བཟུང་
ངོ་༑ ༑
ཕུལ་བྱུང་ལྟ་བའི་ཟབ་གསལ་ཡེ་ཤེས་ཚོགས། ། ཤཱནྟི་པས། སྒྲུབ་ཐབས་འཁྲུལ་སྤོང་དུ། སྣང་བ་སེམས་དང་། དེར་སྣང་
བའི་སེམས་ཡང་འཁྲུལ་པ་དང་། གཉིས་མེད་ཀྱི་ཡེ་ཤེས་ཁོ་ན་ཤེལ་དག་པ་དང་། སྟོན་ཀའི་ཉི་མ་གུང་གི་ནམ་མཁའ་དྲི་མ་མེད་པ་ལྟར་བལྟ་
བ་དང་། དེ་ནས། ཤུ་ནྱ་ར་ཞེས་སོགས་གསུངས། ཡང་ཤཱནྟི་པའི་འགྲེལ་པར། ཐམས་ཅད་གཉིས ་ཀྱི་ཚུལ་གྱིས་ཡོད་པ་མ་ཡིན་ལ་ཐམས་ཅད་གཅིག་མེད་པ་གསལ་ཙམ་གྱིས་མེད་པ་མ་ཡིན་ནོ། །ཞེས་དང་། ཡང་ཤཱནྟི་པས། སྟོང་ཉིད་དུ་ཞུགས་པའི་སྣང་མེད་ནི། རྣམ་པར་མི་རྟོག་པའི་ཡེ་ཤེས་དང་། དེ་ལས་བསྲུང་འཁོར་བསྒོམ་པའི་སྣང་བར་ལངས་པ་ནི། དག་པ་འཇིག་རྟེན་པའི་ཡེ་ཤེས་ཀྱི་རང་བཞིན་དུ་བཤད་ལ༑ བསྲུང་འཁོར་ནི་མཚན་པ་ཙམ་སྟེ། གཉིས་སུ་མེད་པའི་ཡེ་ཤེས་ཀྱི་གཟུགས་སམ། རྟེན་དང་བརྟེན་པར་བཅས་པའི་དཀྱིལ་འཁོར་དུ་ཤར་བའི་ཚུལ་དུ་བསྒོམ་པའི་དོན་ཏེ། དེ་ནི་བསྐྱེད་རིམ་གྱི་གནད་ཤིན་ཏུ་ཆེ་བ་ཞིག་ཡིན་ནོ། །ཞེས་རྣམ་བཤད་དུ་གསུངས་གུར་འགྲེལ་དུ་ཤུ་ནྱ་ཏའི་ཛྙཱ་ན་ཏེ། རབ་ཏུ་གསལ་བ་ཙམ་ཡིན་པའི་ཕྱིར་རོ་ཞེས་སོ། །རྗེ་བཙུན་རྩེ་མོས། སྣང་ལ་རང་བཞིན་མེད་པར་བསྒོམ་པ་དང་། སྣང་མེད་དུ་བསྒོམ་པ་གཉིས་ལས། འདི་ནི། སྣང་བ་མེད་པར་བསྒོམ་པའི་ལུགས་སོ། །ཞེས་གསུངས། རྣམ་བཤད་དུ། སོ་སོར་རྟོག་པའི་ཤེས་རབ་ཀྱིས་མ་དཔྱད་པའི་སེམས་འཛིན་མེད་དུ་གནས་པ་ཙམ་ལ། ཡེ་ཤེས་ཚོགས་གསོག་ཏུ་འདོད་པའི་སྔགས་པ་རྣམས་ཀྱིས། ཟབ་གསལ་གཉིས་མེད་ཀྱི་ལྷའི་སྐུ་བསྒྲུབ་མི་ཤེས། བསྐྱེད་རིམ་གྱི་དམིགས་པ་ཇི་ལྟར་བསྟན་རུང་སྲིད་པ་ལས་འདའ་མི་སྲིད་པས་རྒྱུད་འབྲེལ་རྣམས་ལ་སྦྱངས་ནས། དབུ་མའི་གཞུང་ལུགས་རྣམས་ལ་འདྲིས་པར་བྱའོ། །ཞེས་གསུངས། རྗེ་བཙུན་རྩེ་མོས། ཡེ་ཤེས་ཚོགས་གསོག་ལ་དགོས་པ་བཞི་ལས། དགོས་པ་གཉིས་པའི་སྐབས་སུ། ལུས་སོགས་སྟོང་པའི་ཞིང་ས་ལ། བློ་དང་ལྡན་པས་ས་བོན་གདབ། །ཅེས་དང་། ནག་པོ་~306~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བཤད་སྦྱར་དུའང་དེ་དང་མཐུན་པར་གསུངས།  ཕྱི་ནང་བགེགས་འཇོམས་བསྲུང་བའི་འཁོར་ལོ་ཡིས། ། ཀུན་རྫོབ་ཏུ་བསྲུང་
འཁོར་བསྒོམ་ཚུལ་འདི་ལྟར་ཡིན་ཡང་། དོན་ལ་འཁོར་ལོ་གཉིས་མེད་ཡེ་ཤེས་དང་། བསྒྲུབ་བྱ་གཟུང་འཛིན་གྱི་རྟོག་པ་སྟེ། གུར་ལས།
ཉོན་མོངས་པ་དང་རྣལ་འབྱོར་རྟོག །ཅེས་འབྱུང་བའི་ཕྱིར།  ཁྱད་པར་སྔོན་འགྲོའི་དགོས་པ་ཀུན་འགྲུབ་ཤོག །གཞི་རྒྱུ་རྐྱེན་
གསུམ་རོ་གཅིག་འདྲེས་པ་ལས། ། ས་ལུགས་པ་ཁ་ཅིག །འདིར་བར་སྲིད་མ་བསྲེས་ཀྱང་འགལ་བ་མེད་གསུང་། མི་འཐད་དེ། རྩ་
རྒྱུད་ལས། སྒོམ་པ་པོ་ཡི་རྣམ་འབྱུང་བ། ཞེས་དང་། དེའི་འགྲེལ་པར། བྷ་ཝ་བྷ་ཏྲས། བསྲེ་བར་བཤད་ཅིང་། བདུད་རྩི་འོད་ལས། ཨེ་ཝཾ་
ཉིད་དུ་བདག་དང་ནི། །འདྲེས་གྱུར་དེ་ལས་གཞལ་ཡས་ཁང་། །ཞེས་དང་། མི་ཐུབ་ཟླ་བས། ཡན་ལག་དྲུག་པར། ཨེ་ཝཾ་རྣམ་པར་རབ་ཏུ་འདྲེས། །ཞེས་བཤད་དོ། །ཡང་ཁ་ཅིག །བར་སྲིད་གཉིས་བསྲེ་བ་ཧ་ཅང་ཐལ་ཟེར་ཡང་། གྱུར་རིགས་བསྡུས་ཀྱི་བསྒྲུབ་ཐབས་ཀྱི་མཆན་དུ། རྗེ་བཙུན་གྱིས་བར་སྲིད་ལྔ་བསྲེ་བར་བཤད་གུར་གྱི་སྲོག་ཐག་ཏུ། བར་སྲིད་ནཱ་དའི་རྣམ་པ་དེ་ལ་མར་མེ་གཉིས་མཆེད་ཀྱི་ཚུལ་གྱིས་བསྲེ་
བར་བཤད་དོ། །
ངོ་བོ་རྣམ་སྣང་རྣམ་པ་གཞལ་མེད་ཁང་། ། རྣམ་བཤད་དུ། རང་ཉིད་ངོ་བོ་རྣམ་སྣང་། གཟུགས་རྣམས་གཞལ་
ཡས་ཁང་པའི་རྣལ་འབྱོར་གསལ་བའི་ང་རྒྱལ་ལ་སེམས་བཞག་ནས་ཤེས་གསུངས།  དུར་ཁྲོད་བརྒྱད་བསྐོར་གདན་བཅས་
བསྒོམ་པ་ཡིས། ། རྩ་རྒྱུད་དུ། དུར་ཁྲོད་དུ་ནི་མགོན་པོ་རོལ། ཞེས་པ་ཙམ་ལས་ལྔ་བྱུང་། མི་ཐུབ་ཟླ་བའི་ཀྱཻ་རྡོར་གྱི་ཆོས་སྐོར། མངོན་
རྟོགས་དོན་གསལ། ཌོཾ་བྷི་བ། བྱང་ཆུབ་སྙིང་པོ། མཚོ་སྐྱེས་རྣམས་ཀྱིས་དུར་ཁྲོད་མ་བཤད། ཤཱནྟི་པ། ཉིན་འབྱུང་། གཉིས་མེད་རྡོ་རྗེ།
མར་མེ་མཛད། ཛ་ལན་དྷ་རི་པ། རྗེ་བཙུན་སྐུ་མཆེད་རྣམས་དུར་ཁྲོད་བཞེད།  དེ་ཡང་རྗེ་བཙུན་སྐུ་མཆེད་ཀྱིས། དུར་ཁྲོད་རྡོ་རྗེ་ར་བའི་ཕྱི་རོལ་ཏུ་བསྒོམ་པ་དང་། ནང་དུ་བསྒོམ་པའི་ལུགས་གཉིས་ཀ་གསུངས། རྒྱ་གཞུང་ཕལ་ཆེ་བའི་དགོངས་པ་ཕྱི་རོལ་ཏུ་བསྒོམ་པ་དེའོ། །ནང་དུ་བསྒོམ་པ་ལ་ཡང་། ར་བ་དང་གུར་གཉིས་ཀའི་ནང་དུ་བསྒོམས་དང་། གཉིས་ཀྱི་དྲག་ཏུ་བསྒོམ་པ་གཉིས། ཕྱི་མ་ནི་ནཱ་རོ་པའི་ཐུགས་དམ། རས་བྲིས་ཐར་པ་ན་ཡོད་པ་ལ་ཡོད། གདན་བསྒོམ་པའི་དགོས་པ། རྗེ་བཙུན་རྩེ་མོས། གདན་བརྒྱད་བསྒོ་པ་བདུད་བཞི་དང་།
འབྱུང་བཞིའི་རྣམ་རྟོག་སྤངས་བའི་རྟགས་ཡིན་གསུངས།
 གང་དུ་འཚང་རྒྱའི་ཞིང་ཁམས་དག་པར་ཤོག །
མངོན་བྱང་ལྔ་ལས་རྒྱུ་ཡི་ཧེ་རུ་ ཀ །ལྷ་མོ་བརྒྱད་སྤྲོས་ཞུ་བ་གླུས་བསྐུལ་བས། ། རྣམ་བཤད་དུ། བདེ་སྟོང་
གཉིས་སུ་མེད་པའི་ཡེ་ཤེས། རྣམ་པ་ཐིག་ལེའི་གཟུགས་དེ་ཉིད་ལ་བསྐུལ་བར་བཤད། གླུ་ཡང་གཉིས་མེད་ཡེ་ཤེས་ལ་རྗེ་བཙུན་རྩེ་མོས་བཞེད།
 འབྲས་བུའི་སྐུར་བཞེངས་ འདིར་བདུད་བཞི་བརྩེགས་གདན་དང་། རིན་ཆེན་འབར་བ་དང་། ས་ཆེན་གྱི་གདན་གྱི་དག་པར།
བདུད་བཞི་བཀྲམ་གདན་བཤད། བཀྲམ་གདན་བྱེད་པ་ན། ཞབས་གཡས་གཡོན་གཉིས་ཀྱིས་བདུད་རེ་རེ། རྒྱབ་ཀྱི་གཉིས་ཀྱིས་བདུད་
གཅིག །མདུན་གྱི་བདག་མེད་མས་བདུད་གཅིག་མནན། འདི་ཇི་ལྟར་བར་རྗེ་བཙུན་རིན་པོ་ཆེའི་ཀྱེ་རྡོ་རྗེའི་ཐུགས་དམ་ལྡེར་སྐུ་ལ་ཡོད།
སེམས་དཔའ་གསུམ་བརྩེགས་ཀྱི། ། སྒྲོན་གསལ་དུ། ཁམས་གསུམ་པའི་དམ་ཚིག་སེམས་དཔའི་སྙིང་ཁར་ཡི་གེ་ཡེ་ཤེས་སེམས་
དཔའ་བསྒོམས་ནས། སེམས་ནི་ཐིག་ལེར་གྱུར་པ་བཞག །ཅེས་སོ། ། དམ་ཚིག་འཁོར་ལོའི་སྐྱེ་གནས་དག་པར་ཤོག །སྣོད་~307~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བཅུད་ཞིང་སྦྱོང་དམ་ཚིག་ཡེ་ཤེས་པ། །རོ་མཉམ་བཞི་ཡི་ འཁོར་འདས་དབྱེར་མེད་ལ་ངེས་པ་བརྙེད་ནས། དམ་མེ་གཉིས་
མཆོག་དམན་དུ་འཛིན་པ་མེད་ན། ཡེ་ཤེས་དགུག་གཞུག་མི་དགོས་གསུངས། ཡང་སྔགས་བཟླས་ཤེས་སོགས་གསུངས་པ་ལྟར། བསམ་མི་
ཁྱབ་དུ་ཡང་འབྱུང་བས། ལྟ་བ་འཁོར་འདས་དབྱེར་མེད་ལ་ངེས་པ་བརྙེད་ནས་གནད་དུ་བསྣུན་པའི་རྣལ་འབྱོར་བས། སྔགས་བཟླ་བ་སོགས་མ་བྱས་ཀྱང་འགལ་བ་མེད་གསུངས། རྟེན་དང་བརྟེན་པར་བཅས་པའི་དཀྱིལ་འཁོར་གཅིག་ཅར་དུ་གྱུར། ཞེས་པའི་དུས་སུ་ཡབ་ཡུམ་གཉིས་ཀའི་དེ་ལྟར་གྱུར་པར་བསམ་ཞིང་། ཡབ་ཀྱི་ལུས་དཀྱིལ་རྫོགས་པའི་མཇུག་ཏུ། ཡུམ་གྱི་ལུས་དཀྱིལ་ཀྱང་སྦྱོར་གསུངས། ནང་
བསྐྱེད་རིམ་གྱི་གོང་འདིར་ལམ་དུས་ཀྱི་དབང་གནང་།
ལུས་དཀྱིལ་ཕོ་བྲང་ལྷ། །མིག་སོགས་བྱིན་རླབས་དབང་བླངས་
རྒྱས་བཏབ་པས། །དྲི་མ་ཀུན་སྦྱངས་སྐུ་བཞི་ཐོབ་པར་ཤོག །ནང་མཆོད་བདུད་རྩིས་ཕྱི་ནང་ལྷ་མཉེས་ཤིང་། །
ཁྱབ་བདག་ དབང་བཞི་ཆུ་རྒྱུན་གཅིག་མ་ནི། ཁ་ཅིག་གང་ནས་ཀྱང་མ་བཤད་གསུང་ནའང་ཡེ་ཤེས་ཐིག་ལེར་བཤད་དོ། ། སྤྲུལ་པ་ལྷ་
མོ་བརྒྱད་རྣམས་ཀྱིས། །དཀྱིལ་འཁོར་ལྷ་ལ་མཆོད་རྫས་བསྟོད་དབྱངས་ཀྱིས། །མཆོད་ཅིང་བསྟོད་པས་དགྱེས་པ་བསྐྱེད་པར་ཤོག །
རྣམ་བཤད་དུ། ཡེ་ཤེས་གྱི་སྣང་བ་ལས་བྱུང་བའི་མཆོད་པ་སྣ་ཚོགས་ཀྱིས་མཆོད་ཕྱིར་ཞེས་གསུངས། མདོར་ན།
མདོར་ན་གཞི་གནས་སྐྱེ་འཆི་བར་དོ་གསུམ། །ཇི་ལྟར་གནས་ལན་སྐུ་གསུམ་ལམ་བྱེད་ཀྱི། །བསྐྱེད་རིམ་ཟབ་མོས་
རྣམ་བཤད་དུ། ངེས་པ་སྟོང་ཉིད་ལ་དྲངས་ཤིང་། གཟུགས་རྣམས་ལྷར་ཤར་བའི་བསྐྱེད་པའི་རིམ་པ་བསྒོམ་པ་ནི། རྨད་དུ་བྱུང་བའི་
སྲོལ་དུ་ཤེས་པར་བྱའོ། །ཞེས་དང་། མདོར་ན་དམིགས་པ་ལྷ་ལ་རྣམ་པ་རང་བཞིན་མེད་པའི་དོན་ངེས་པའི་བློ་ངེས་ཤེས་ཀྱི་འཛིན་སྟངས་
སྟོང་ཉིད་ལ་ཞུགས་ཤིང་གཟུང་རྣམ། རྟེན་དང་བརྟེན་པར་བཅས་པའི་དཀྱིལ་འཁོར་གྱི་རྣམ་པར་ཤར་བའི་ཟབ་གསལ་གཉིས་མེད་ཀྱི་རྣལ་འབྱོར་འདི་ལྟ་བུ་བསྒོམས་པས་བདག་འཛིན་རྒྱུ་དང་བཅས་པ་ཞི་བར་འགྱུར་གྱི། ཟབ་གསལ་གཉིས་མེད་དུ་མ་ཤེས་པའི་ལྷ་བསྒོམ་པ་
རྣམས་ནི་བདག་འཛིན་འགོག་མི་ནུས་ལ། ཞེས་སོགས་གསུངས།
 ཐ་མལ་སྣང་ཞེན་ཀུན། ། ཐ་ཀ་ནས། ཐ་མལ་རྣམ་པར་རྟོག་པ་ནི།
བདག་དང་བདག་གིར་རྣམ་པར་རྟོག་པའོ། །ཞེས་དང་། ཤཱནྟི་པས་ཀྱང་དེ་དང་མཐུན་པར་བཤད། དྲུངས་ནས་ཕྱུང་སྟེ་དག་པའི་སྐུ་
ཐོབ་ཤོག །དགྱེས་པ་རྡོ་རྗེ་རྩ་གསུམ་འཁོར་ལོ་བཞི། །ཡཾ་ལས་རླུང་གཡོས་རཾ་ཡིག་འབར་བའི་མེས། །སྙིགས་
མ་ཀུན་བསྲེགས་ཧཾ་ཡིག་བཞུ་བས་གསོས། །ལྟེ་བར་འབར་འཛག་དབུ་མ་ཁ་འབྱེད་ཤོག །ཟབ་རྒྱས་ཆེས་མཆོག་དག་པ་དྲན་པ་དང་། །དཀྱིལ་འཁོར་བསྡུ་ཞིང་ལྷ་ཡི་ཐུགས་བསྐུལ་བའི། །དངོས་གྲུབ་བསྒྲུབ་བྱེད་བཟླས་
ཡང་དེ་ཉིད་ལས། རྫས་སུ་མེད་པའི་ངོ་བོ་སྟོང་པ་ཉིད་ཀྱི་ཡེ་ཤེས་དེ་ཉིད་བསྔགས་ཏེ་ཞེས་གསུངས།  སོགས་རྣལ་འབྱོར་
གྱིས། །སྤྲུལ་སྐུ་སྒྲུབ་བྱེད་བུམ་དབང་མཐར་ཕྱིན་ཤོག ། མན་ཉེར། དཀྱིལ་འཁོར་ནི་སྟོང་པ་ཉིད་ཀྱི་ཡེ་ཤེས་ཉིད་ཅེས་
གསུངས། འདིའི་སྐོར་གང་བདེར་བདག་མེད་མའི་དབང་དང་། དེའི་བྱིན་རླབས་གནང་། ཐུན་གྱི་སྔོན་འགྲོ། སྦྱང་བ་གསུམ། སྒོམ་པ་
གསུམ། གནད་ལ་དབབ་པ་གསུམ་སྟེ། བསམ་གཏན་གྱི་ཡན་ལག་དགུ་དང་། ཡན་ལག་ལྔ་སྦྱོང་བྱེད།  ~308~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཁྱབ་བྱེད་ཉི་ཁྲི་ཆིག་སྟོང་དྲུག་བརྒྱའི་རླུང་། །དགུ་བརྒྱ་ཉིས་བརྒྱ་ཉེར་ལྔ་བཅུ་དང་བཞི། །སྲོག་སྩོལ་ཕྱིར་
བཏང་ནང་དག་ཁ་སྦྱོར་རླུང་ སྦྱོར་བདུན། །འདི་རྣམས་བསམ་གཏན་གྱི་ཡན་ལག་དགུ་སྔོན་དུ་སོང་ནས་ཉམས་སུ་བླངས་པ་རེ་རེ་
ལའང་གནད་བཞི་བཞི་སྟེ་ཉམས་སུ་བླང་བའི་ཐབས།  མཐར་ཕྱིན་སྐྱོན་སེལ་ཡོན་ཏན་ཀུན་འགྲུབ་ཤོག །གཡས་གཡོན་
སྲོག་སྩོལ་སྐྱོན་དང་ཡོན་ཏན་བཅས། །སྐྱོན་ཡོན་འབྱུང་བརྟན་ལྡང་འཇུག་ཕན་ཚུན་སྦྱར། །སྲོག་ལ་འབྲུ་གསུམ་
སྦྱར་བའི་རྡོར་བཟླས་སོགས། །མཐར་ཕྱིན་སྐྱོན་སེལ་ཡོན་ཏན་ཀུན་འགྲུབ་ཤོག ། ཕྱིར་བཏང་གི་ཡན་ལག་གསུམ་ནི།
རྩོལ་བ་བཀག་སྟེ་སྲོག་ནས་བཏང་བ་དང་། །ཤུགས་བསྐྱེད་གཉིས་ཀའི་ལམ་ནས་ཕྱིར་བཏང་ཞིང་། །སྒྲ་བཅས་ཁ་ནས་བཏང་བའི་རླུང་སྦྱོར་རྣམས། །མཐར་ཕྱིན་སྐྱོན་སེལ་ཡོན་ཏན་ཀུན་འགྲུབ་ཤོག །
ནང་དུ་འཇུག་པའི་ཡན་ལག་
གཉིས་ནི། སྩོལ་བཀག་སྲོག་གི་ལམ་ནས་དགང་བ་དང་། ། རྣལ་འབྱོར་དབང་ཕྱུག་གི་ཉམས་ཀྱང་འདི་ལས་སྐྱེས་གསུངས།
བཏང་བ་གསུམ་ལ་ཚོགས་སུ། དགང་བ་གཉིས་ལ་དཀྱིལ་དཀྲུངས་ཞེས་གསུངས།  སྒྲ་མེད་ཁ་ཡི་ལམ་ནས་དགང་བ་ཡི། །ནང་
དུ་དབང་བའི་རླུང་སྦྱོར་མན་ངག་ནི། །མཐར་ཕྱིན་སྐྱོན་སེལ་ཡོན་ཏན་ཀུན་འགྲུབ་ཤོག །ལམ་གྱི་རྩ་བ་ཡོན་ཏན་ཀུན་གྱི་རྒྱུ། །གནས་པ་ལམ་བྱེད་དཔལ་ལྡན་ཀུམ་པ་ཀ །ཉིན་རེའི་ཐུན་ལའང་འཕེལ་བ་རེ་རེ་སྟེ། །
རླུང་ནོན་པའི་
ཚད་ནི། སྩོལ་བ་ཡང་རབ་རྒྱུན་མི་འཆད། །སྩོལ་བ་རབ་ལ་དྲུག་ཅུ་བཞི། །རྩོལ་བ་འབྲིང་ལ་སུམ་ཅུ་གཉིས། །རྩོལ་བ་ཐ་མ་ངེས་པ་མེད། །
ཅེས་གསུངས་པ་ལྟར། །འདིར་གོམས་པ་དང་པུས་མོ་བཙུགས་ནས་སྔར་བཞིན་སྦྱང་། དེ་བྱང་ནས་ལྡང་འཇུག་སོགས་སྤྱོད་ལམ་ཀུན་ལ་
སྦྱང་། མཐར་ཕྱིན་སྐྱོན་སེལ་ཡོན་ཏན་ཀུན་འགྲུབ་ཤོག ། དེ་རྣམས་ཀྱི་ཁྱབ་བྱེད་སྔོན་འགྲོ་རླུང་གི་སྦྱོར་བདུན་བསྟན་ནས། ད་ནི།
ཁྱབ་བྱ་མན་ངག་གི་གནད་དགུ་ནི།
ཁྱབ་བྱ་གཏུམ་མོའི་མན་ངག་བརྟེན་མེད་ལྔ། །འཁོར་ལོ་མན་ངག་ལ་བརྟེན་གསུམ་གཅིག་སྟེ། །དེ་དགུ་
མན་ངག་གནད་བརྒྱད་དང་སྦྲེལ་བས། །ལྷན་སྐྱེས་ཞུ་བདེའི་དཔལ་ལ་སྤྱོད་པར་ཤོག ། གསལ་ཞིང་དྲག་ལ་ཡུན་ཐུང་
བ༑ ༑གཏུམ་མོའི་མན་ངག་དག་ལ་གཅེས། །གསུངས་པ་ལྟར་ཉམས་སུ་བླང་དང་ལམ་སྦྱངས། །ལྟ་བ་བསྐྱང་། ཐུན་གྲངས་མེད། ཐུན་ཚར་
མེད། ཡིད་འཇུག་ཡུལ་བརྟག །ཁམས་ཚོད་བཟུང་། ཁ་ཟས་དང་སྤྱོད་ལམ་གྱི་ལྕག་གིས་བསྐུལ། སེམས་ཉམས་ཀྱི་རྡོར་རྟགས་ཐམས་ཅད་
བྱུང་རྒྱལ་དུ་དོར།  ལྟེ་འོག་ཀྵ་ཨཾ་འབར་འཛག་མར་མེ་གསོ། །རླུང་གཞུ་མེ་མདའ་ཧཾ་འཕེན་པའི་ཐོག ། རླུང་གི་གཞུ་ལ་
མེ་ཡི་མདའ། བྱང་སེམས་ཧཾ་གི་འབེན་ལ་བརྡེག །མྱུར་དུ་ཡེ་ཤེས་འཆར་བར་འགྱུར། །བསྐྱར་བའི་སྦྱོར་བ་མེད་པ་སྟེ། །བླ་མའི་དྲུང་དུ་བསྲད་ལ་དབོག །ཅེས་གསུངས་པ་ལྟར་ཉམས་སུ་བླང་བར་བྱའོ། །
རྩ་གསུམ་སྒོ་བསྟུན་གསལ་བཏབ་རྩ་ཡི་སྦྱོར། །གཉིས་
བསྲུབས་བསྲུབ་ཤིང་འཁོར་ལོ་མཐར་ཕྱིན་ཤོག །སྙིང་ཁའི་ཉི་ཟླ་ཁ་སྦྱོར་རབ་ཏུ་གསལ། །ལྟེ་བའི་དཔའ་བོ་
འབའ་ཞིག་བརྟན་ཞིང་གནས། ། རོ་རྐྱང་ཀྱིས་དབུ་མ། ལྔ་པ་ཐིག་ལེའི་རྣལ་འབྱོར་ལ་བཞི་ལས། བཞི་པོ་རིམ་བཞིན། ཁ་དོག་~309~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
དཀར་དམར་རྣམ་པ་གསལ་བ། ངོ་བོ་བདེ་སྟོང་ཟུང་འཇུག །དཀར་གསལ་བདེ་སྟོང་ཟུང་འཇུག་ཆོས་གསུམ་ལྡན།  གསང་གནས་བདེ་
བའི་འཁོར་ལོས་བདེ་བ་བསྐྱེད། །མཛོད་སྤུ་སྐྲ་དཀར་ས་བོན་སྟོབས་རྒྱས་ཤོག །སྤྲུལ་འཁོར་གཅིག་བརྟེན་ཨཾ་
འབར་དྲག་ཅིང་རྣོ། ། བདེ་མཆོག་ལས། དམར་གསལ་ཟུང་འཇུག་ཆོས་གསུམ་ལྡན། །སཾ་བྷུ་ཊི་ལས།  སྤྲུལ་ཆོས་གཉིས་བརྟེན་
ཧཾ་འབར་རྟགས་རྣམས་མྱུར། །བཞི་བརྟེན་བསྲེག་གསོ་འབར་འཛག་ཉམས་སྐྱེས་བརྟེན། །བརྟེན་བཅས་གསུམ་གྱིས་ཡོན་ཏན་མྱུར་སྐྱེ་ཤོག །
ཕྱིའི་དུས་ཀྱི་དྲུག །ནང་རྩའི་དྲུག །གསང་བྱང་སེམས་ཀྱི་དྲུག་སྟེ།  ཐབས་འགལ་བཅོ་
བརྒྱད་ཙོག་པུའི་ལུས་གནད་ཀྱིས། །དམར་སྐྱ་མེ་འབར་འཐབ་སྐོར་དྲག་ཏུ་འབར། །ཆེར་འབར་ཀུན་འབར་སེམས་ཀྱི་དམིགས་བདུན་གྱིས། །མན་ངག་ལ་བརྟེན་གཏུམ་མོ་མཐར་ཕྱིན་ཤོག །
སྔ་མ་སྔ་མའི་སྟེང་དུ་ཕྱི་མ་ཕྱི་མ་
བསྣན་ནས་བསྣོད། མན་ངག་ལ་བརྟེན་པའི་སྐབས་སུ། བིཪྺ་པ། ཡོན་ཏན་ཐམས་ཅད་འབོད་རླུང་འཐེན་པ་ལ་འབྱུང་བས། དེའི་ལུས་
གནད་ཙོག་པུ་གནད་ཆེ་བར་འདོད། ནཱ་རོ་པ་སྟེང་རླུང་ནོན་ན་འོག་རླུང་རིལ་བ་ཞབས་ཚགས་ཅན་ལྟར་རང་དབང་མེད་པར་སྡོམས་ནས་འགྲོ་བས་སྟེང་རླུང་གནོན་ལ་དཀྱིལ་དཀྲུངས་གནད་དུ་ཆེ་བར་འདོད། མན་ངག་ལ་བརྟེན་པ་ཕལ་ཆེར་ལ། ལམ་སྦྱངས། ལྟ་བ་བསྐྱང་བ། ཐུན་གྲངས་ཡོད་དེ་ཐུན་བཞི། ཐུན་ཚད་ཡོད་དེ་རླུང་སྦྱོར་ཉེར་བཞི། ཡིད་འཇུག་ཡུལ་མི་རྟག་སྟེ། ཐུན་གྲངས་དང་ཐུན་ཚད་མ་རྫོགས་བར་དུ་ཡིད་འཇུག་ཀྱང་བསྒོམ། རྫོགས་ནས་སྤྲོ་ཡང་མི་རྣམས་ཁམས་ཚོད་མ་བཟུང་སྟེ། ཁམས་ངན་ཡང་སྒོམ། ཟས་སྤྱོད་ལམ་གྱི་བསྐུལ།
ཉམས་བྱུང་རྒྱལ་དུ་བསྐྱང་ངོ་། །དེ་ལྟར་ན་གོང་འོག་གི་ཙཎྜ་ལི་ལ་གསུམ་སྟེ།
 ཡིག་འབྲུ་གནད་དུ་བསྣུན་པ་སྟུག་པོ་ཙཎྜ་ལི། །
ཁམས་འཛག་ པ་ལ་གནད་བསྣུན་ གང་མ་པ་ཙཎྜ་ལི། །མེ་འབར་ལ་དམིགས་གཅེར་བུ་ཙཎྜ་ལི། ། ཉོན་མོངས་རྣམ་རྟོག །
སྒྲོལ་གཞི་གསལ་ཞིང་ཡངས་ལ་མི་རྟོག་པར་བྱུང་སྟེ། རང་བྱུང་ཡེ་ཤེས་རྣམ་བཞི་སྐྱེ་བར་ཤོག །
ཕྱི་རོལ་ཡུལ་གྱི་རྐྱེན་གཞན་ལ་ལྟོས་པར། །རྡོ་རྗེ་ལུས་ཀྱི་རྩ་རླུང་རྟེན་འབྲེལ་གྱིས། །བདེ་སྟོང་མཆོག་གི་
རང་བྱིན་བརླབ་པའི་ལམ། །ཡོངས་རྫོགས་འདུས་པ་དང་པོ་གཏུམ་མོ་རླུང་། །དྲོད་རྟགས་ཀྱིས་ཁྲིད་རྩ་རླུང་
རྣལ་འབྱོར་གྱིས། །ལོངས་སྐུ་སྒྲུབ་བྱེད་གསང་དབང་མཐར་ཕྱིན་ཤོག །སྦྱོར་བ་འདུ་ཤེས་གསུམ་གྱིས་བྱིན་གྱིས་བརླབས། །དངོས་གཞི་ཐབས་ཤེས་དགའ་བའི་རོལ་པ་ཡིས། །ཀུན་ད་བྱང་སེམས་དབབ་བཟུང་དགའ་བཞི་བསྐྱངས། །འཇུག་རྗེས་དྲུག་གིས་ཁྱབ་དགྲམ་རང་གནས་བསྐྱལ། །ཕྱི་རོལ་ཡུལ་གྱི་རྟེན་གཞན་ལ་ལྟོས་པར། ། རྡོ་རྗེ་ལུས་ཀྱི་རྩ་ཁམས་རྟེན་འབྲེལ་གྱིས། །ཡས་བབས་དགའ་བཞིའི་དཀྱིལ་འཁོར་ལོ་རྫོགས། །འདུས་པ་བར་པ་ཐིག་ལེ་བདེ་སྟོང་གིས། །ལམ་ཁྲིད་མྱུར་མགྱོགས་ཉའི་རྣལ་འབྱོར་གྱིས། །ཆོས་སྐུ་སྒྲུབ་བྱེད་གསུམ་པ་མཐར་ཕྱིན་ཤོག །འོག་རླུང་བསྐྱོད་པ་ལུས་ཀྱི་རྦ་རླབས་དང་། །འདྲེན་པ་ཞི་དྲག་ངག་གི་རྦ་རླབས་དང་། །རྒྱུད་གསུམ་དག་པ་སེམས་ཀྱི་རྦ་རླབས་ཏེ། །བཞི་པའི་ལམ་ལ་གནད་དུ་བསྣུན་པ་ཡི། །ཕྱི་རོལ་ཡུལ་གྱི་རྐྱེན་གཞན་~310~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
མ་ལྟོས་པར། །རྡོ་རྗེ་ལུས་ཀྱི་རླུང་སེམས་རྟེན་འབྲེལ་གྱིས། །ལས་བརྟན་དགའ་བཞིའི་རྡོ་རྗེ་རྦ་རླབས་རྫོགས། །
འདུས་པ་ཐ་མ་གཉུག་མ་ཡེ་ཤེས་ཀྱིས། །ལམ་ཁྲིད་རྡོ་རྗེ་རྦ་རླབས་རྣལ་འབྱོར་ཀྱིས། །ཟུང་འཇུག་སྒྲུབ་བྱེད་བཞི་པ་མཐར་ཕྱིན་ཤོག །སྦྱང་གཞི་རྡོ་རྗེའི་རྩ་ལུས་དཀྱིལ་འཁོར་ལ། །སྒྲོ་འདོགས་ཡོངས་གཅོད་ཕྱི་ཡི་བླ་མ་ཡིས། ། བསྐྱེད་པ་ཕྱི་དབྱིབས་རྡུལ་ཚོན་དཀྱིལ་འཁོར་དུ། །བུམ་པའི་དབང་བསྐུར་ལུས་ཀྱི་དྲི་མ་དག །ཞིང་ས་གཤིན་དཔེ་ཡོན་ཏན་བརྒྱ་ཕྲག་བདུན། །
དང་བྱ་བ་ཕྲག་བདུན་སོགས་ལ་དབང་འབྱོར།  བསྐྱེད་རིམ་ལམ་བསྒོམ་ལྟ་བ་ངོ་བོ་
ཉིད་གསུམ། །འདའ་ཁ་མ་གོང་འཕོ་བར་དོ་ཡི་དམ་དང་། །རང་སེམས་རོ་གཅིག་དམ་ཚིག་ཉེར་གཉིས་བསྲུང་། །
ལུས་བརྡ་ ལྔ་བསྐུལ་རྩེ་མནན་ངག་བརྡ་ཀ་ལ་ཤ །གྲུབ་པའི་མཐར་ཐུག་འཁོར་འདས་དབྱེ་བ་མེད། །རྩ་ཡི་འགྲོས་
ཐིམ་འབྲས་བུ་སྤྲུལ་པའི་སྐུ། །རང་བཞིན་ལྷུན་གྲུབ་རྟེན་འབྲེལ་མངོན་གྱུར་ཤོག །སྦྱང་གཞི་ཡི་གེ་བྷ་གའི་དཀྱིལ་འཁོར་ལ། །རང་བྱུང་དོན་སྟོན་ནང་གི་བླ་མ་ཡིས། །ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ། ། གསང་བའི་དབང་བསྐུར་ངག་གི་དྲི་མ་དག །ས་བོན་བཏབ་དཔེ་ཡོན་ཏན་ནུས་པ་ལྔས། །
དང་ལྟ་སྟངས་ལ་ཐོགས་པ་
མེད། ཚིག་གི་མཆོག་གྲུབ་པ་སོགས་སོ། ། རང་བྱིན་ལམ་བསྒོམ་ལྟ་བ་རང་བྱུང་དང་། །འདའ་ཀ་འོད་གསལ་བར་དོ་རང་
བྱུང་གི། །ཡེ་ཤེས་རྟོག་མེད་དམ་ཚིག་རིལ་བུ་བསྟེན། །ལུས་བརྡ་མཐེབ་སྲིན་ངག་བརྡ་ཡ་བ་ར། །གྲུབ་པའི་མཐར་ཐུག་མ་འདྲེས་ཡོངས་སུ་རྫོགས། །ཡི་གེའི་འགྲོས་ཐིམ་འབྲས་བུ་ལོངས་སྐུ་ཡི། །རང་བཞིན་ལྷུན་གྲུབ་རྟེན་འབྲེལ་མངོན་གྱུར་ཤོག །
སྦྱང་གཞི་ཁམས་ཀྱི་བདུད་རྩིའི་དཀྱིལ་འཁོར་ལ། །ལྷན་སྐྱེས་དོན་སྟོན་གསང་བའི་བླ་མ་ཡིས། །ཡོངས་
བརྟགས་ཕྱག་རྒྱ་བྷ་གའི་དཀྱིལ་འཁོར་དུ། །གསུམ་པའི་དབང་བསྐུར་ཡིད་ཀྱི་དྲི་མ་དག །མྱུ་གུ་སྨིན་དཔེས་ཡོན་ཏན་སྐུ་གསུམ་སོགས།
ཡེ་ཤེས་ལྔ་སོགས་སངས་རྒྱས་ཀྱི་ཡོན་ཏན་ཅི་རིགས་ལ་དབང་འབྱོར།  དཀྱིལ་འཁོར་ལམ་
བསྒོམ་ལྟ་བ་ཡས་བབས་བཞི། །འདའ་ཀ་རྡོར་སེམས་བར་དོ་ལྷན་སྐྱེས་ཀྱི། །བདེ་བ་དམ་ཚིག་བུད་མེད་སྨད་མི་བྱ༑ ༑ལུས་བརྡ་མཆོག་རྒྱ་ངག་བརྡ་ཨེ་ཝཾ་མ། །གྲུབ་པའི་མཐར་ཐུག་བདེ་སྟོང་རྒྱ་ཆུང་བ། །བདུད་རྩིའི་འགྲོས་ཐིམ་འབྲས་བུ་ཆོས་ཀྱི་སྐུ། །རང་བཞིན་ལྷུན་གྲུབ་རྟེན་འབྲེལ་མངོན་གྱུར་ཤོག །སྦྱང་གཞི་སྙིང་པོ་རླུང་གི་དཀྱིལ་འཁོར་ལ། །དེ་ཉིད་དོན་སྟོན་མཐར་ཐུག་བླ་མ་ཡིས། །དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ། ། བཞི་པའི་དབང་བསྐུར་སྒོ་གསུམ་དྲི་མ་དག །ལོ་ཐོག་སྨིན་དཔེ་ཡོན་ཏན་སྐུ་གསུང་ཐུགས། །
མི་ཟད་པ་རྒྱན་གྱི་འཁོར་
ལོས་སངས་རྒྱས་ཀྱི་ཡོན་ཏན་ལ་དབང་འབྱོར། རྡོ་རྗེའི་རྦ་བརླབས་ལམ་བསྒོམ་ལྟ་བ་མས་བརྟན་བཞི། །འདའ་ཀ་ཕྱག་
ཆེན་བར་དོ་བདེ་སྟོང་གི། །མཆོག་གི་ཡེ་ཤེས་དམ་ཚིག་དགོངས་པ་ཅན། །ལུས་བརྡ་མཁའ་མཚོན་ངག་བརྡ་~311~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
འབྲུ་གསུམ་ཨོཾ། །གྲུབ་པའི་མཐར་ཐུག་བདེ་སྟོང་རྒྱ་ཆེ་བ། །རླུང་གི་འགྲོས་ཐིམ་འབྲས་བུ་མཐར་ཐུག་སྐུ། ། ཁྱོད་
ཀྱིས་སྲོག་ཆགས་བསད་བྱ་སོགས། རང་བཞིན་ལྷུན་གྲུབ་རྟེན་འབྲེལ་མངོན་གྱུར་ཤོག ། རྡོ་རྗེ་འཆང་ནས་བརྒྱུད་པ་བར་མ་
ཆད་པའི་བླ་མ་ལ་དབང་གིས་མངོན་རྟོགས་བདུན་ཚང་བའི་སྒོ་ནས། རྣམ་དག་དབང་གི་ཆུ་བོ་མ་ནུབ་ཅིང་། ། གདམས་ངག་ཐོབ་
པའི་སློབ་དཔོན་དེ་ཉིད་ལ་རྒྱུད་དབང་ཐོབ་པའི་སྒོ་ནས།  ཉམས་མྱོང་བྱིན་རླབས་བརྒྱུད་པ་མ་ཉམས་འཕེལ། །ཟབ་མོ་
གདམས་པའི་སརྒ་མ་ལོག་པར། ། དབང་དང་གདམས་ངག་འདབ་ཆགས་སུ་འབྲེལ་བ་ཞིག་དགོས་ཏེ། མན་ངག་དབང་འབྲེལ་བ།
དབང་མན་ངག་དང་འབྲེལ་བ་ཞེས་གསུངས་པའི་ཕྱིར། དེ་རྣམས་བྱུང་ན་འདི་ནས་བཤད་པའི་མྱོང་བ་སྣ་གཅིག་མི་སྐྱེ་མི་སྲིད་པས།  ཡིད་
ཆེས་མོས་གུས་བསམ་པ་རབ་ཚིམ་ཤོག །དེ་ལྟར་ཁྱད་པར་བཞི་ལྡན་རྨད་བྱུང་ལམ། །འབྲེལ་རྟོགས་དབང་ཁྲིད་
གསང་བཅུས་རྒྱས་གདབ་ནས། །གདམས་པ་གཞུང་རྫོགས་བསྒྲུབ་པའི་ལུང་སྦྱིན་ཏེ། །སྣོད་ལྡན་སློབ་མ་རྗེས་སུ་འཛིན་པར་ཤོག །
ཐུན་མོང་གི་ཐེག་པས་རྒྱུད་མ་སྦྱངས་པ་ལ་དབང་མི་བསྐུར། དབང་མ་བསྐུར་བ་ལ་གདམས་ངག་མི་བསྟན། དེ་
མ་བསྟན་པ་ལ་གཞུང་ མི་བཤད། དེ་མ་བཤད་པ་ལ་ལུང་མི་སྦྱིན། ལུང་མ་སྦྱིན་པར་རྒྱས་མི་གདབ་བོ་གསུངས།
དེ་ལས་ལངས་པའི་རྗེས་ཐོབ་ཐུན་མཚམས་སུ། །གང་ཤར་ཀྱེ་རྡོར་རྟེན་དང་དཀྱིལ་འཁོར་ལྷ། །གང་
གྲགས་ཟབ་མོ་སྔགས་ཀྱི་ཡི་གེའི་སྒྲ། །གང་བསམ་ཏིང་འཛིན་མཆོག་ཏུ་འཆར་བར་ཤོག །རྫོགས་སངས་རྒྱས་ནས་བརྒྱུད་པ་བར་མ་ཆད། །གྲུབ་ཆེན་ཀུན་གྱིས་འདི་བསྒོམས་འདི་ཡིས་གྲོལ། །དཔྱད་གསུམ་དག་པའི་རྨད་བྱུང་གྲུབ་པའི་སྲོལ། །སངས་རྒྱས་དགྱེས་པའི་ལམ་བཟང་བླ་ན་མེད། །
རྩ་རྒྱུད་ཀྱི་འགྲེལ་བ་བཅུ་གཉིས། བཤད་རྒྱུད་
གཉིས་ལ་འགྲེལ་པ་གཉིས་གཉིས་ཏེ། རྒྱུད་གསུམ་ལ་འགྲེལ་པ་བཅུ་དྲུག །དེ་དག་གི་ཆ་ལག་ཆོས་བྲན་དཔག་ཏུ་མེད་པ་ཞིག་འགྱུར་ཞིང་།
ས་སྐྱ་པ་ཆེན་པོའི་དུས་དེ་དག་ཕལ་ཆེ་བའི་བཤད་པ་དང་ལུང་སོགས་ཕལ་ཆེར་ཡོད་ནའང་། དེ་ནས་ད་ལྟའི་བར་དུ་མ་ཞིག་ཆད་པ་འདྲ་གསུངས། གསུང་ངག་གི་སྐོར་ལའང་། སྲོལ་དཔག་ཏུ་མེད་པ་ཞིག་བྱུང་ནའང་། ས་སྐྱ་པའི་ལུགས་ཁྱད་པར་ཅན་འདི་ལ་གཏོགས། གཞན་རྣམས་འགའ་ཞིག་ལུང་རེ་རེ་ཙམ་མ་གཏོགས། ཕལ་ཆེར་བརྒྱུད་པ་ཆད་པ་འདྲ་གསུངས། འགའ་ཞིག་གསང་སྔགས་རྙིང་མའི་རྒྱུད་ཀྱི་ཁྲོད་ན། ལམ་འབྲས་རྡོ་རྗེ་ཚིག་རྐང་སྣང་ཞེས་སྨྲ་བ་དང་། འགའ་ཞིག་མ་མོའི་རྒྱུད་ལུང་ཁྲོད་ན་ལམ་འབྲས་ཀྱི་བརྡ་མང་པོ་སྣང་ཞེས་སྨྲ་བ་དང་། འགའ་ཞིག་ཧེ་རུ་ཀ་གལ་པོའི་རྙིང་མའི་རྒྱུད་ན་ཏིང་ངེ་འཛིན་གསུམ་དང་། དྲོད་གསུམ་ལ་སོགས་པ་ལམ་འབྲས་ཀྱི་ཆོས་སྐོར་གྱི་བརྡ་མང་པོ་སྣང་ཞེས་ཟུར་ཟ་བ་དག་སྣང་མོད། དེ་ལྟ་ན། སངས་རྒྱས་པའི་ཆོས་རྣམ་དག་གི་བརྡ་མང་པོ་ཕྱི་རོལ་པ་ལའང་སྣང་བ་དང་། མདོ་རྒྱུད་རྣམ་དག་དང་། ཁྲིད་གཞུང་རྣམ་དག་གི་བརྡ་ཆད་མང་པོ་བླུན་པོ་དག་གིས་བརྐུས་ཏེ་བོན་ལའང་བསྲེས་པ་མང་པོ་སྣང་མོད། དེ་ཙམ་གྱིས་ཆོས་རྣམ་དག་མ་དག་པ་དང་། གཅིག་ཤོས་དག་པར་ག་ལ་འགྲོ། དེས་ན་རྒྱུད་སྡེ་རྩོད་མེད་ནས་བཤད། གྲུབ་ཆེན་གྱིས་བཀྲལ། བསྒོམས།
སྙན་རྒྱུད་ཚད་མ་བཞི་ལྡན་གསུང་ངག་རིན་པོ་ཆེ་ལྟ་བུ་ནི། རྒྱ་བོད་གཉིས་ན་ཆོས་ཚུལ་རྣམས་ཀྱི་ནང་ནས་ཆེས་མཆོག་ཏུ་འགྱུར་རོ། །
དུས་~312~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཀྱེ་ཟུང་འཇུག་ལུགས་གཉིས་གཉིས་མེད་སྲོལ། ། འདིར་གཉིས་མེད་ཀྱི་རྒྱུད་ལའང་། ཟབ་པ་གཉིས་མེད་ཀྱེ་རྡོ་རྗེ་དང་། རྒྱ་ཆེ་
བ་གཉིས་མེད་དུས་ཀྱི་འཁོར་ལོའི་སྲོལ་གཉིས། ཀྱེ་རྡོ་རྗེ་ལའང་། བཤད་པའི་སྲོལ་ལ་ཤིང་རྟའི་སྲོལ་ཆེན་པོ་དྲུག །མན་ངག་ལམ་འབྲས་
ཀྱི་སྐོར་ལའང་། གྱི་ཇོ་འབྲོམ། ཞང་སྟོན། ཞ་མ། ཀོ་བྲག །མངའ་ལམ། ཕྱ་གན། ཇོ་ནང་། དབང་རྒྱལ། ས་སྐྱ་པ། ལྕེ་སྒོམ། མཐའ་རྩ་ལུགས་ཏེ། སྲོལ་ཆེན་བཅུ་གཉིས། འཇོ་ཕོ་ལྷས་པའི་བླ་མ་སངས་རྒྱས་བསྒོམ་པ་ལ། ལམ་འབྲས་མི་གཅིག་པ་བཅོ་བརྒྱད་ཀྱི་བཀའ་ཡོད་པར་གྲགས། རྡོ་རྗེའི་ཚིག་རྐང་མ་འགྱུར་དྲུག་ཡོད།  དེ་ཡང་། འབྲོག་མི། གྱི་ཇོ། འབྲོམ་གསུམ་གྱི་རྒྱ་དཔེ་དང་བསྟུན་ནས་བསྒྱུར། ཕྱ་གན། ཇོ་ནང་། ཀུན་སྤངས་ཆེན་པོ་གཉིས་ཀྱིས། རྒྱ་དཔེ་ལ་བརྟེན་པར་བསྒྱུར། གཟུངས་ཀྱི་དཔལ་བའི་ཡིག་ཆར། པཎྜི་ཏ་ར་ཧུ་ལའི་
འགྱུར་ཡང་ཡོད་པར་གསུངས།

ཟབ་རྒྱས་གཏིང་དཔག་དཀའ་མོད་དེ་ལྟ་ནའང་། །ཟུང་འཇུག་སྤྱི་ལམ་དབང་དང་རིམ་པ་གཉིས། །དེ་
ལས་གཙོ་བསྡུས་མཐར་ཐུག་ཉམས་ལེན་འདི། །གནས་གསུམ་མཁའ་འགྲོའི་སྲོག་སྙིང་མྱུར་ཁྱད་ལམ། །ཆེས་
མཆོག་ཡང་སྙིང་མི་འགྱུར་བདེ་བ་མཆོག །སྐལ་དམན་སྐྱེ་བོ་འཇུག་གམ་མིན་ཡང་རུང་། ། སྐལ་ལྡན་འདི་བསྒོམ་འདི་ཡིས་གྲོལ་བར་ཤོག །རིམ་གཉིས་ཏིང་འཛིན་གོམས་པ་མངོན་གྱུར་ནས། །སྤྲོས་བཅས་སྤྲོས་མེད་ཤིན་ཏུ་སྤྲོས་མེད་ཀྱིས། །སྤྱོད་པས་མཛེས་སྦྱར་ལྟ་བས་བོགས་དབྱུང་སྟེ། །དགྱེས་པ་རྡོ་རྗེའི་ས་ལམ་ཀུན་བསྒྲོད་ཤོག ། ཚིག་ཕྲེང་སྦུ་བས་མ་ངོམས་དེ་དོན་བསྒོམ། །དེ་ནས་བཟུང་སྟེ་ཀྱེ་རྡོར་རྣལ་འབྱོར་པ། །ཞེས་བྱར་མིང་ཐོབ་ཀུན་གྱིས་མཆོད་པ་དང་། །སྤྱི་བོའི་ཐོད་བཞིན་རྒྱུན་དུ་བསྟེན་པར་ཤོག །འབུམ་ཕྲག་སུམ་ཅུ་དྲུག་དང་བཅུ་དྲུག་བརྒྱུད། །ཀུན་ལས་ཟབ་རྒྱས་ཀྱེ་རྡོར་རྩ་བཤད་རྒྱུད། །རྣལ་འབྱོར་དབང་ཕྱུག་རྨད་བྱུང་ལམ་སྲོལ་དེར། །ཐར་འདོད་སྐྱེ་བོ་རིང་ནས་འཇུག་པར་ཤོག །མཁས་རྣམས་གྲགས་པ་གཙོར་འཛིན་ཚིག་ལ་ཞེན། །སྒོམ་ཆེན་འཚོ་བའི་རྗེས་འབྲང་གྱ་ཚོམས་བསྒོམ། །འགྲོ་གཞན་དོན་མེད་བྱ་བས་ཚེ་ལོ་འདའ། །དེ་རྣམས་ཀུན་ཀྱང་ཚུལ་འདིར་འཇུག་པར་ཤོག །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཉི་ཟླ་ལྟར་གྲགས་དགྱེས་པ་རྡོ་རྗེ་ཡིས། །ཕྱི་ནང་བསྐྱེད་རིམ་མཆོག་དབང་གསུམ་གྱི་ལམ། །ཐུན་བཞིར་བསྒོམས་པས་ཚེ་འདིར་མཆོག་ཐོབ་ཤོག །གལ་ཏེ་ཚེ་འདིར་སངས་རྒྱས་མ་ཐོབ་ན། །འཆི་ཚེ་དཔའ་བོ་མཁའ་འགྲོའི་ཚོགས་རྣམས་ཀྱིས། །མཁའ་སྤྱོད་གནས་སུ་སྤྲུལ་པའི་ལྷ་དགུ་ཡི། །ཀྱེ་རྡོར་དཀྱིལ་འཁོར་དབུས་སུ་འཁྲིད་པར་ཤོག །དུས་དེར་ཟབ་མོའི་ལམ་ལ་འབད་པ་ན། །བདེ་སྟོང་དབྱེར་མེད་ཟུང་འཇུག་ཏིང་འཛིན་གྱིས། །སྤང་བྱའི་བག་ཆགས་མ་ལུས་ཀུན་སྤངས་ཏེ། །དགྱེས་པ་རྡོ་རྗེའི་གོ་འཕང་བརྙེས་པར་ཤོག །ཁྱད་པར་དགྱེས་པ་རྡོ་རྗེའི་ཤིང་རྟའི་སྲོལ། །རྗེ་བཙུན་རྣལ་འབྱོར་དབང་ཕྱུག་ཕྱེ་བ་བཞིན། །རང་ཉིད་བསྒྲུབ་དང་གཞན་ལ་འདོམས་པ་ལ། །གེགས་མེད་ཕྱོགས་དུས་~313~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
ཀུན་དུ་རྒྱས་བྱེད་ཤོག །ཆེན་པོ་རྣམས་ཀྱིས་ལན་བརྒྱར་བསྔགས་པ་ཡི། །སྙན་རྒྱུད་ཚད་མ་བཞི་ལྡན་གྲུབ་པའི་
སྲོལ། །དཔྱོད་ལྡན་མཁས་པ་མགུ་བསྐྱེད་རྩོད་བྲལ་བ། །ལམ་བཟང་འདི་དང་མཇལ་བ་བླ་མའི་དྲིན། །
༈ ན་མོ་གུ་རཱ་ཝེ། དུས་ཀྱི་འཁོར་ལོ་དཔལ་ལྡན་རྡོ་རྗེ་འཆང་། །ཟླ་བཟང་ལ་སོགས་སྤྲུལ་པའི་ཆོས་རྒྱལ་
བདུན། །པད་མ་དཀར་སོགས་རིགས་ལྡན་ཉེར་དྲུག་ལ། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །སྤྲུལ་པའི་སྐྱེས་མཆོག་དུས་ཞབས་ཆེ་ཆུང་གཉིས། །གནས་ལྔ་རིགས་པའི་པཎ་ཆེན་ཟླ་བ་མགོན། །ལམ་བཟང་གསལ་མཛད་སྒོམ་པ་དཀོན་མཆོག་བསྲུངས། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། ། གཞན་ཕན་ཉེར་དགོངས་སྒྲོ་སྟོན་གནམ་ལ་རྩེགས། །ཆོས་ཀྱི་སྤྱན་ལྡན་གྲུབ་ཆེན་
མི་སྐྱོད་རྡོ་རྗེ་ ཡུ་མོའི་ཞབས། །
རིགས་སྲས་དམ་པ་དྷརྨེ་ཤྭ་རི་ལས། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །ཐོས་དོན་བསྒྲུབ་བརྩོན་རྗེ་བཙུན་ནམ་མཁའ་འོད། །ཐུན་མོང་མཆོག་བརྙེས་གྲུབ་ཐོབ་སེ་མོ་ཆེ། །རྣམ་དཔྱོད་མཚུངས་མེད་འཇམ་གསར་ཤེས་རབ་འོད། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །སངས་རྒྱས་སྤྲུལ་པའི་གཟུགས་འཛིན་ཆོས་སྐུ་འོད། །རླུང་སེམས་དབང་འབྱོར་ཀུན་སྤངས་གྲུབ་པའི་རྗེ། །དེ་སྲས་ཐུ་བོ་རྒྱལ་སྲས་སེམས་དཔའ་ཆེན། ཕྱག་འཚལ༴ མཁས་བཙུན་རྟོགས་པས་རྒྱུད་ཕྱུག་ཡོན་རྒྱལ་པ། །ཀུན་མཁྱེན་གྲུབ་པའི་དབང་ཕྱུག་ཇོ་ནང་པ། །དཔལ་ལྡན་ཕྱོགས་ལས་རྣམ་རྒྱལ་དུས་ཞབས་པ། །ཕྱག་འཚལ༴ གྲོ་ས་མཁས་བཙུན་སྤྱང་ལུང་རིན་པོ་ཆེ། །བཀའ་དྲིན་གསུམ་ལྡན་རྩ་བའི་བླ་མ་སོགས། །དུས་ཀྱི་འཁོར་ལོའི་རྩ་བརྒྱུད་བླ་མ་ལ། ། ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །
རྗེ་རིན་པོ་ཆེ་གསེར་མདོག་ཅན་པའི་དྲུང་དུ། ཟབ་ལམ་མྱོང་ཁྲིད་དུ་ཞུས་པའི་བརྒྱུད་པ་ནི། གོང་དུ་བཤད་པ་ལྟར་ཡིན་ལ། དེའི་
དྲུང་དུ། སྦྱོར་དྲུག་མྱོང་ཁྲིད་དུ་ཞུས་ཤིང་། མཆོག་དབང་གོང་མ་གསུམ། ཕྱོགས་པའི་ཁྲིད་ཡིག་གི་དཔེ་ལུང་དང་བཅས་པ་ཐོབ། དཔལ་
དུས་ཀྱི་འཁོར་ལོའི་སྐུ་གསུང་ཐུགས་ཡོངས་རྫོགས་ཀྱི་དཀྱིལ་འཁོར་ཆེན་པོར། དབང་གོང་ཆེན་དང་བཅས་ཏེ་དབང་ཡོངས་རྫོགས་ཐོབ་པའི་རྭ་ལུགས་ཀྱི་བརྒྱུད་པ་ནི། དུས་ཀྱི་འཁོར་ལོ། ཟླ་བ་བཟང་པོ། ལྷ་དབང་། གཟི་བརྗིད་ཅན། ཟླ་བས་བྱིན། ལྷའི་དབང་ཕྱུག །སྣ་ཚོགས་གཟུགས། ལྷའི་དབང་ལྡན། འཇམ་དབྱངས་གྲགས་པ། པད་མ་དཀར་པོ། འཇམ་དབྱངས་སྤྲུལ་པ། དུས་ཞབས་ཆེ་ཆུང་གཉིས། ། མཉྫུ་ཀིརྟི། ས་མནྟ་ཤྲཱི། རྭ་ཆོས་རབ། རྭ་ཡེ་ཤེས་སེང་གེ། རྭ་འབུམ་སེང་། རྗེ་བཙུན་རྒ་ལོ། བླ་མ་ཤེས་རབ་སེང་གེ། གུ་རུ་དཔལ་སེང་། ཀུན་མཁྱེན་བུ། སྐུ་ཞང་སྤེ་གཉིས་པ་སངས་རྒྱས་དཔལ། སྙེ་མོ་སྐུ་ཞང་སངས་རྒྱས་དཔལ་འབྱོར། སྟག་ལུང་ཀ་བཞི་པ་རིན་ཆེན་བཀྲ་ཤིས། ། རྗེ་རིན་པོ་ཆེ་གསེར་མདོག་ཅན་པ། དེས་བདག་ལའོ། །འབྲོམ་ལུགས་ཀྱི་བརྒྱུད་པ་ནི། ཤཱཀྱ་ཐུབ་པ། ཟླ་བ་བཟང་པོ། ལྷ་དབང་། གཟི་བརྗིད་ཅན། ཟླ་བས་བྱིན། ལྷའི་དབང་ཕྱུག །སྣ་ཚོགས་གཟུགས། ལྷའི་དབང་ལྡན། འཇམ་དབྱངས་གྲགས་པ། པད་དཀར། བཟང་པོ། ~314~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
རྣམ་རྒྱལ། བཤེས་གཉེན་བཟང་པོ། ཕྱག་དམར། ཁྱབ་འཇུག་སྦས་པ། ཉི་མ་གྲགས། ཤིན་ཏུ་བཟང་། རྒྱ་མཚོ་རྣམ་རྒྱལ། རྒྱལ་ཀ་ཉི་མ།
སྣ་ཚོགས་གཟུགས། ཟླ་བའི་འོད། མཐའ་ཡས། ས་སྐྱོང་། དཔལ་སྐྱོང་། དུས་ཞབས་ཆེ་ཆུང་། ཟླ་བ་མགོན་པོ། འབྲོམ་ལོ་ཙཱ་བ། སྒོམ་པ། དཀོན་མཆོག་བསྲུང་། སྒྲོ་སྟོན་གནམ་ལ་བརྩེགས། ཡུ་མོ་མི་སྐྱོད་རྡོ་རྗེ། སྲས་དྷརྨ་ཤཱ་ར། གྲུབ་ཐོབ་ནམ་མཁའ་འོད། གྲུབ་ཆེན་སེ་མོ་ཆེ། འཇམ་གསར་ཀུན་མཁྱེན་ཆོས་སྐུ། ཆོས་རྗེ་ཀུན་སྤངས་པ། བྱང་སེམས་རྒྱལ་བ་ཡེ་ཤེས། ཀུན་མཁྱེན་འཕགས་འོད། ཀུན་མཁྱེན་བུ། དེ་མན་གོང་དེ་དང་འདྲ། དུས་ཀྱི་འཁོར་ལོའི་བཤད་བཀའི་བརྒྱུད་པ་ནི། བླ་མ་ཤེས་རབ་སེང་གེ་ཡན་དབང་དང་འདྲ་བ་ལས། དེ་ནས་རོང་པ་རྡོ་རྗེ་མཚན། ཀུན་མཁྱེན་བུ་ལས་བརྒྱུད་དེ་རྭ་ལུགས་དང་། འཇམ་གསར་ཡན་འདྲ། ཕ་ལས། རྒ་ལོ། ཤེས་རབ་སེང་གེ། རྡོ་རྗེ་རྒྱལ་མཚན། ཀུན་མཁྱེན་བུ། སྐུ་ཞང་སངས་རྒྱས་དཔལ། སྐུ་ཞང་སངས་རྒྱས་དཔལ་འབྱོར། སྟ་ལུང་ཀ་བཞི་པ། རྗེ་གསེར་མདོག་ཅན་པ། དེའི་དྲུང་དུ། བསྡུས་རྒྱུད། འགྲེལ་ཆེན་དྲི་མེད་འོད་བུ་མཆན་དང་བཅས་པ། ཀུན་མཁྱེན་བུས་མཛད་པའི་དུས་འཁོར་ཆོས་འབྱུང་། ས་བཅད་སོགས་ཐོབ། གཞན་ཡང་རྗེ་ཉིད་ཀྱིས་མཛད་པའི་ཆོས་ཕྲན་སོགས་དུས་འཁོར་གྱི་སྐོར་རྣམས་ཐོབ། གྲུབ་ཆེན་མོན་རྫོང་པའི་དྲུང་དུ། ཟབ་ལམ་མྱོང་ཁྲིད་དུ་ཞུས་པའི་འབྲོ་ལུགས་ཀྱི་བརྒྱུད་པ་ནི། ཀུན་མཁྱེན་ཆེན་པོ་ཡན་སྔར་དང་འདྲ་བ་ལ། དེ་ནས། མཁས་བཙུན་ཀུན་རྡོར། བྱ་བྲལ་ཆོས་རྗེ། འཇམ་དབྱངས་ཀུན་དགའ་སེང་གེ། གྲུབ་ཆེན་མོན་རྫོངས། དེས་བདག་ལའོ། །གཞན་དེའི་དྲུང་དུ། ཤ་ཝ་རིའི་སྦྱོར་དྲུག དཔེ་མེད་མཚོའི་སྦྱོར་དྲུག ཤཱཀྱ་ཤྲཱིའི་སྦྱོར་དྲུག གསང་འདུས་ཀྱཻ་རྡོར་སོགས་ནས་བཤད་པའི་སྦྱོར་དྲུག །དུས་ཞབས་སྙན་བརྒྱུད། ཉི་ཟླ་བསྒྲུབ་པ། སྦས་པ་མིག་འབྱེད། ཡེ་ཤེས་སྤྱན་བསྒྲུབ། ཉི་མ་དཔལ་ཡེ་ཤེས་ཀྱི་སྦྱོར་དྲུག་སོགས་རྒྱ་གཞུང་དང་། གཞན་ཡང་། ཙ་མིའི་སྦྱོར་དྲུག །རྒ་ལོའི་སྦྱོར་དྲུག་ས་ལུགས་སུ་གྲགས་པ། མན་ལུང་གུ་རུའི་སྦྱོར་དྲུག་ཁྲིད་ལུང་སྦྱོར་དང་བཅས་པ། ཇོ་ནང་ཀུན་སྤངས་པས་མཛད་པའི་ཟབ་ལམ་གྱི་ཁྲིད། ཉ་དབོན་ཀུན་དགས་མཛད་པའི་ཟབ་ལམ་གྱི་ཁྲིད། གྲུབ་ཆེན་ཡུ་མོས་མཛད་པའི་ཟབ་ལམ་གྱི་ཡིག་ཆ། གཉོས་དབང་རྒྱལ་གྱིས་མཛད་པའི་ཟབ་ལམ་གྱི་ཡིག་ཆ་སོགས། བོད་ཀྱིས་མཛད་པའི་སྦྱོར་དྲུག་གི་སྐོར་མཐའ་ཡས་པ་ཐོབ། རྒྱ་བོད་ཀྱི་ཟབ་ལམ་གྱི་མན་ངག་ཐམས་ཅད་ཕྱོགས་གཅིག་ཏུ་བསྒྲིགས་ནས། ཁྲིད་ཡིག་ངོ་སྤྲོད་བཅས་པ། ཀུན་མཁྱེན་བུས་མཛད་པ་ཐོབ་པའི་བརྒྱུད་པ་ནི། ཀུན་མཁྱེན་བུ། མཁས་བཙུན་ཀུན་རྡོར། བྱ་བྲལ་ཆོས་རྗེ། འཇམ་དབྱངས་ཀུན་དགའ་སེང་གེ། གྲུབ་ཆེན་ཁོན་རྫོངས། དེས་བདག་ལའོ། ། རྗེ་བླ་མས་མཛད་པའི་ཁྲིད་ཡིག་གི་བརྒྱུད་པ་ནི། རྗེ་བླ་མ། ལོ་ཆེན་སྐྱབས་མཆོག །ཆོས་རྗེ་རྡོ་རྗེ་དཔལ། གྲུབ་ཆེན་མོན་རྫོང་། དེས་བདག་ལའོ། །པཎ་ཆེན་ཕྱོགས་ལས་རྣམ་རྒྱལ་གྱིས་མཛད་པའི་ཐོད་རྒལ་གྱི་སྦྱོར་དྲུག་བརྒྱུད་པ་ནི། ཀུན་མཁྱེན་བུ། ལོ་ཆེན་བྱང་རྩེ། ལོ་ཆེན་གྲགས་རྒྱལ། པཎ་ཆེན་ཕྱོགས་ལས་རྣམ་རྒྱལ། གྲུབ་ཆེན་ལོན་རྫོངས། དེས་བདག་ལའོ། །ཡང་སྦྱོར་དྲུག་ཉེ་བརྒྱུད་ནི། རྡོ་རྗེ་འཆང་། ཤ་ཝ་ར། ཀུན་མཁྱེན་རིན་ཆེན་ཤཱཀྱ། གྲོ་ས་མཁས་བཙུན་བསོད་ནམས་སེང་གེ །སྤྱང་ལུང་པ། རྗེ་གསེར་མདོག་ཅན་པ། དེས་བདག་ལའོ། །
དུས་ཀྱི་འཁོར་ལོ་རྗེ་བཙུན་སྣ་ཚོགས་ཡུམ། །སྐུ་དང་གསུང་ཐུགས་ཡེ་ཤེས་རྡོ་རྗེ་ཡི། །དྲུག་བརྒྱ་སོ་དྲུག་
དཀྱིལ་འཁོར་ལྷ་ཚོགས་རྣམས། །ཕྱག་འཚལ་གསོལ་འདེབས་སྙིང་ནས་སྐྱབས་སུ་མཆི། །དུས་ཀྱི་འཁོར་ལོའི་~315~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བསྲུང་མར་བཀའ་བསྒོས་ཤིང་། །ཁས་བླངས་དམ་བཅས་དཔལ་ལྡན་རྡོ་རྗེ་ཤུགས། །ལས་བྱེད་ཕོ་ཉ་བསྲུང་མ་
དྲུག་ཅུ་སོགས། །བསྟན་པ་བསྲུང་བའི་དམ་ཅན་རྒྱ་མཚོའི་ཚོགས། །བདག་ཅག་དུས་ཀྱི་འཁོར་ལོའི་རྣལ་འབྱོར་པ། །འཁོར་བཅས་ཀུན་ལ་བུ་བཞིན་སྐྱོང་བ་དང་། །ཐུབ་བསྟན་སྤྱི་དང་དུས་ཀྱི་འཁོར་ལོ་ཡི། །བཤད་བསྒྲུབ་བསྟན་པ་རྒྱས་པར་མཛད་དུ་གསོལ། །རྣམ་དག་དབང་གིས་སྨིན་ཞིང་དམ་ཚིག་ལྡན། །སྙེན་སྒྲུབ་རྣམ་བཞི་ཟབ་ལམ་རྣལ་འབྱོར་དྲུག །ཐུན་བཞིའི་རྣལ་འབྱོར་མེ་ཏོག་ཆུན་པོ་དེ། །དུས་ཀྱི་འཁོར་ལོའི་བླ་མ་ལྷར་བཅས་འབུལ། །སྣོད་བཅུད་དག་པར་མ་རྟོགས་ཐ་མལ་ཞེན། །ལྷར་སྣང་སྟོང་པར་མ་ཤེས་གྱ་ནོམ་པའི། ། མཚན་འཛིན་ཆོས་སུ་ཞེན་པའི་ཉེས་སོགས་གང་། །འགྱོད་པས་མཐོལ་ཞིང་སྡོམ་བའི་སེམས་ཀྱིས་བཤགས། ། གང་སྣང་ལྷ་སྐུར་གསལ་བའི་བསྐྱེད་རིམ་དང་། །ལྷར་སྣང་སྟོང་པའི་ཡེ་ཤེས་རྫོགས་རིམ་
མཆོག་དང་། །བསྐྱེད་
རྫོགས་ཟུང་འཇུག་དུས་འཁོར་རྣལ་འབྱོར་པ། །རྡོ་རྗེ་འཛིན་པ་ཀུན་ལ་རྗེས་ཡི་རང་། །དུས་འཁོར་ཁང་བཟང་ཕྱི་ནང་གཞན་གསུམ་གྱི། །རྒྱ་ཡིས་དམ་བཅིངས་མ་སྦས་ལེགས་ཕྱེ་ནས། །ཟབ་ཅིང་རྒྱ་ཆེ་དབང་བཤད་མན་ངག་གི། །དུས་ཀྱི་འཁོར་ལོའི་ཆོས་ཀྱི་བདུད་རྩི་སྩོལ། །དུས་ཀྱི་འཁོར་ལོའི་རྩ་བརྒྱུད་བླ་མ་དང་། །དྲུག་བརྒྱ་སོ་དྲུག་དཀྱིལ་འཁོར་ལྷ་ཚོགས་རྣམས། །གདུལ་བྱ་དག་པའི་སེམས་ཀྱི་ཆུ་གཏེར་དུ། །སྒྲིབ་མེད་རྟག་འཆར་གུས་པས་གསོལ་བ་འདེབས། །དུས་ཀྱི་འཁོར་ལོ་རྨད་བྱུང་གྲུབ་པའི་ལམ། །ས་བཅུའི་བྱང་སེམས་ཆེན་པོའི་བཞེད་ཇི་བཞིན། །འཁྲུལ་མེད་ཉམས་ལེན་བགྱིས་པའི་དགེ་སོགས་གང་། །དུས་ཀྱི་འཁོར་ལོའི་བྱང་ཆུབ་ཕྱིར་བསྔོའོ། ། བདག་ཀྱང་དེང་ནས་བྱང་ཆུབ་མ་ཐོབ་བར། །ལེགས་གསུངས་འདུལ་བའི་བསྟན་ལ་ལེགས་ཞུགས་ནས། ། བཤེས་གཉེན་དམ་པ་རིང་ནས་ཚོལ་བ་དང་། །རྗེ་བཙུན་བླ་མས་རྗེས་སུ་འཛིན་པར་ཤོག །
ཕྱི་ནང་རིག་གནས་ཀུན་ལ་མ་རྨོངས་ཤིང་། །སྔགས་གཞུང་རྒྱ་མཚོའི་དོན་ལ་གོམས་པ་རག །ཁྱད་པར་
དུས་ཀྱི་འཁོར་ལོའི་རྒྱུད་སྡེ་ལ། །ཐོས་དང་བསམ་པས་ཡིད་ཆེས་རྙེད་པར་ཤོག །རིག་གནས་ཀུན་ལ་བསླབ་སྦྱངས་མཐར་ཕྱིན་ནས། །རྨད་བྱུང་མཁས་པའི་བྱ་བ་རྣམས་གསུམ་གྱིས། །གཅིག་ཏུ་བསྟན་པ་འབའ་ཞིག་ཉེར་དགོངས་ཏེ། །སངས་རྒྱས་བསྟན་པ་ཆེས་ཆེར་གསལ་བར་ཤོག །དེ་ནས་འདུ་འཛིའི་རྣམ་གཡེང་ཀུན་སྤངས་ཏེ། ། གངས་དང་རི་སུལ་ནགས་ཀྱི་ཁྲོད་རྣམས་སུ། །གང་བྱུང་ཆོག་ཤེས་ཚངས་སྤྱོད་གྲོགས་དང་བཅས། །ཚེ་འདི་བློས་བཏང་བསྒྲུབ་ལ་བརྩོན་པར་ཤོག །ཆོས་གོས་གསུམ་དང་ལྷུང་བཟེད་མཁར་བསིལ་དང་། །རྡོ་རྗེ་དྲིལ་བུ་ཁ་ཊྭཾ་ཅང་ཏེའུ་སོགས། །ཕྱི་ནང་རྟགས་ཀྱི་ཉེར་མཁོ་ཙམ་འཛིན་ཞིང་། །སོ་སོའི་བསླབ་ལ་ཚུལ་བཞིན་སློབ་པར་ཤོག །རྣམ་དག་འདུལ་བའི་ཁྲིམས་ཀྱིས་ལེགས་བསྡམས་ཤིང་། །རྒྱལ་སྲས་སྤྱོད་པའི་བསམ་སྦྱོར་རྨད་དུ་བྱུང་། ། ~316~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གསང་ཆེན་ལམ་གྱི་བསྐྱེད་རྫོགས་ཟུང་འཇུག་གིས། །སྡོམ་གསུམ་ལམ་གྱི་ཉམས་ལེན་འཁྲུལ་མེད་ཤོག །སྨིན་
བྱེད་བུམ་དབང་ཚུལ་བཞིན་བསྐུར་བ་ལས། །ཕུང་ཁམས་རྒྱལ་པ་རིགས་ལྔའི་དཀྱིལ་འཁོར་ལྷ། །མགྲིན་པའི་རྩ་གནས་གསང་བའི་བདུད་རྩིས་གང་། །དེ་ལས་ངག་གནས་སྔགས་སུ་འཆར་བར་ཤོག །སྣ་ཚོགས་ཡུམ་གྱིས་འཁྱུད་པའི་སྙོམས་འཇུག་གིས། །སེམས་ཉིད་བདེ་སྟོང་ཟུང་འཇུག་ལྷན་ཅིག་སྐྱེས། །བཞི་བའི་དུས་སུ་གསུམ་པའི་ཡེ་ཤེས་དེས། །ཟབ་མོའི་ཆོ་གས་གནས་ལུགས་རྟོགས་པར་ཤོག །རྣམ་དག་དབང་གིས་སྨིན་པ་དེ་ཡི་ཚེ། ། སྔགས་འཆང་རིག་འཛིན་ཀུན་གྱི་བསྒྲོད་གཅིག་ལམ། །ལམ་གྱི་རྩ་བ་དབང་བཞིའི་དམ་ཚིག་རྣམས། །མིག་གི་འབྲས་བཞིན་གཅེས་པར་འཛིན་པར་ཤོག །དག་པ་གསུམ་ལྡན་རྡོ་རྗེའི་ལུས་ལ་ནི། །རྒྱལ་བ་རིགས་དྲུག་ཡན་ལག་དྲུག་བཀོད་དེ། །ཁྲོ་བོའི་དབང་པོ་དཔལ་ལྡན་རྡོ་རྗེ་ཤུགས། །
རྡོ་རྗེ་འཇིགས་བྱེད་ནི། དུས་འཁོར་ཉིད་ཡིན་ཞིང་། རྡོ་
རྗེ་ཤུགས་ནི་རེ་ཞིག་ས་བཅུ་པའི་རྣམ་པར་གནས་པས། དེ་གཉིས་མི་གཅིག་ཅེས་ཕྱོགས་པ་གསུངས། བཅུ་ཕྲག་དྲུག་སྤྲོས་བགེགས་
ཀུན་ཚར་གཅོད་ཤོག །
ཟད་པར་སོགས་ཀྱི་ཕྱག་མཚན་ལ། བི་བྷུ་རི་གྲི་གུག་རྭ་ཆོས་རབ་ཚངས་མ་སོགས་ཀྱི་ལག་ཆ། རོང་པ་ཤོར། སེང་ཁྲོ་མོ་བཅུའི་
ལག་ཆ། དུས་འཁོར་བ་ཡེ་རིན་ཡུམ་བཞིའི་ལག་ཆ། ལྷོ་པ་གྲུབ་སེང་མཉམ་བཞག་གི་ཕྱག་རྒྱ་སོགས་འདོད་ནའང་། རང་ལུགས་ཡུམ་
བཞིའི་ཕྱག་མཚན་འཛིན་པར་འདོད་ཅེས་ཀུན་མཁྱེན་བུ་གསུངས། བོ་དོང་རིག་རྩེ། གཟའ་བཅུའི་ཕྱག་མཚན་གང་ཡིན་ཞེས་འདྲི་བའི་ཡི་གེ་བཀུར་བས། རྗེ་བཙུན་རྒ་ལོས། སྦྱིན་སྲེག་ནི་སྐབས་ཀྱི་མེ་ལྷའི་ཕྱག་མཚན་སྐབས་ཀྱི་གཟིགས་ཟེར་བའི་ཡིག་ལན་བཀུར་བས། བྱས་མ་བྱས་མི་འདུག་རིགས་ལྡན་གྱི་སྤྲུལ་པ་ཡིན་པར་འདུག་གསུངས་ནའང་། འདི་ལའང་ཁམས་དང་། ཕྱོགས་དང་། འགོད་ཚུལ་སོགས་མི་མཐུན་པ་ཅི་རིགས་སུ་འདུག་ནའང་། ཡུགས་ས་མོ་དང་མི་འགྲོགས་ཏུ། ཡུལ་ན་མགོ་གཙང་མ་དེ་ལས་མེད་ཟེར་བའི་ཁ་སྔགས་བཞིན་འདུག །ཅེས་བུ་གསུངས། རྭ་པའི་བླ་མ་གོང་མ་རྣམས། རང་རང་གི་ཕྱོགས་ཀྱི་མེ་ལྷའི་ཕྱག་མཚན་རྣམས། གཟའ་རྣམས་ཀྱིས་ཕྱག་མཚན་དུ་བཞེད། ཕྱོགས་པ་དེའང་མི་འཐད་ཅིང་། གཟའ་བཅུ་པོ་ཉི་ཟླའི་དཀྱིལ་འཁོར་ཉིད་དང་། སྐར་མའི་རྣམ་པ་ཉིད་ལ། ཕྱོགས་མདོག་གི་འོད་ཀྱི་རྣམ་པ་དང་ལྡན་པ་བསྒོམས་པས་ཆོག་གསུངས། ཁ་ཅིག །སྐབས་མཚམས་ཀྱི་ཁྲོ་བོ་ཞལ་གཅིག་ཕྱག་བཞི་པར་འདོད་མོད། བསྲུང་
འཁོར་སྐབས་འདིར། ཞལ་གསུམ་ཕྱག་དྲུག་པ་ཡིན་ནོ། ཞེས་ཕྱོགས་པ་གསུངས།
 ཀུན་གསལ་སྒྲིབ་མེད་ནམ་མཁའི་དཀྱིལ་
འཁོར་དུ། །ཆེས་མཆོག་ཁྱད་འཕགས་ཞིང་གི་དམ་པ་ལ། །སྒོ་གསུམ་ཚོགས་བསག་བསོད་ནམས་མཚན་མོའི་
མགོན། །ཡར་གྱི་ངོ་བཞིན་གོང་ནས་གོང་འཕེལ་ཤོག ། རྒྱས་བཤད་དུ་ཕྱག་འཚལ་བ་མ་བྱུང་ཡང་། དོན་ལ་བྱུང་བས་འཇུག་
དགོས་ཤིང་། དེ་བཞིན་དུ། གསོལ་བསྐུར་གཉིས་ཀྱང་འཇུག་དགོས་གསུངས།  འབྱུང་བ་བཞི་རིམ་རླུང་ཡང་ནམ་མཁའ་དང་། །
ནམ་མཁའ་སྟོང་པ་སྟོང་པ་འོད་གསལ་དུ། །མཉམ་གཞག་ཟབ་མོས་འཆི་སྲིད་ཀུན་སྦྱངས་ཏེ། །ཡེ་ཤེས་ཉི་མས་~317~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སྒྲིབ་ཀུན་སེལ་བར་ཤོག ། དངོས་པོ་མེད་ལ་སྒོམ་པ་མེད། ཅེས་སོགས་ཚིགས་བཅད་འདི་རྩ་རྒྱུད་ན་ཡོད་གསུངས་ནའང་། ད་ལྟ་
གསང་འདུས་ན་ཡོད། དུས་འཁོར་བ་ས་ཆུ་མེ་རླུང་ནམ་མཁའ་ཡིན་པས། འདིར་བཤད་པ་དང་འགལ་སྙམ་ན། སྐྱོན་མེད་དེ། འདིར་
འཇིག་རྟེན་འཇིག་པའི་རིམ་པ་མཚན་ཉིད་པ་དང་བསྟུན་པ་ཡིན་ཏེ། འདིར་ཆུས་མེ་ཉམས་པར་བྱས་པ་ནི། མེ་བདུན་གྱིས་འཇིག་རྟེན་བསྲེགས་ནས། མེ་ཉམས་པ་དེ་རང་ཉམས་ལ་འགྲོ། དེ་ཏིང་མེ་མེད་པའི་རྒྱུ་མཚན་གྱིས། ས་ཆུ་ལ་ཐིམ་སྟེ་ལན་ཚྭ་བཞིན་དུ་ཆུ་ནང་དུ་ཞུ་ནས་ཆུར་འགྱུར་ཏེ། མཐར་ཆུ་ཉིད་ཀྱང་སྐམས་ནས་འགྲོ་སྟེ། ཆུས་འཇིག་རྟེན་འཇིག་པའོ། །དེ་ནས་རླུང་གིས་ཆུ་སྐམས་ཏེ། འཇིག་རྟེན་རླུང་གིས་འཇིག་པ་ན། ཁ་ཅིག་རླུང་གིས་འཐོར་བར་འདོད། ཁ་ཅིག་རླུང་གིས་སྐམས་ནས་ཇེ་ཆུང་དུ་འགྲོ་བ་ཡིན་གསུངས། སྐབས་འདིར། འགྲེལ་ཆེན་དུ། རྡུལ་ཕྲ་རབ་ཀྱི་ཆོས་ཉིད་ལས་འདས་པ་སྟོང་པ་ཉིད་ཀྱི་གཟུགས་སུ་རྣམ་པར་བསྒོམ་ཞེས་གཟུགས་སུ་བྱས་པ་ཡོད་པས།
ཁ་ཅིག་ཅི་མེད་ཅང་མེད་དུ་བསྒོམ་ཟེར་བ་འདིས་བཀག་པ་ཡིན་ཞེས་བུ་གསུངས།

བསྙེན་པ་ཉེ་བསྒྲུབ་རྒྱལ་མཆོག་རྣམ་པ་གཉིས། །སྒྲུབ་དང་སྒྲུབ་ཆེན་ཐིག་ལེ་ཕྲ་མོ་ཡི། །རྣལ་འབྱོར་
བཞི་ཡིས་སྔོན་དུས་བར་དོ་ཡི། །སྲིད་པ་ཀུན་སྦྱངས་བསྐྱེད་རིམ་མཐར་ཕྱིན་ཤོག །སྟོང་གསལ་གཉིས་མེད་
ཆོས་ཀྱི་འབྱུང་གནས་དབུས། ། འབྱུང་བཞི། རླུང་གི་དཀྱིལ་འཁོར་སྟེང་འོག་དུ་གཞུའི་རྣམ་པ་ཡིན་མཐའ་སྐོར་དུ་ཟླུམ་པོ་ཡིན་ཞེས། གུ་
རུ་དཔལ་སེང་གསུང་། རླུང་ནས་དགྲ་གཅན་བར་ཟླུམ་པོ་བོ་ཞེས་རོང་པ་རྡོར་རྒྱལ་གསུང་། འབྲི་དུས་ལ་དགོངས་པ་འདྲ་ཞེས་བུ་གསུངས།
ལྷུན་པོའི་སྟེང་གི་སྣ་ཚོགས་པད་མ་ཟླ་ཉི་དགྲ་གཅན་རྣམས། གཙོ་བོའི་གདན་ཞེས་ཕྱོགས་པ་གསུངས།  ལྷུན་པོ་པད་ཟླ་ཉིན་མོའི་
མགོན། །དགྲ་གཅན་སྟེང་དུ་བསྲུང་འཁོར་མཆོག་བསྒོམས་པས། །ཕྱི་ནང་ཉེར་འཚེའི་བར་ཆད་མེད་པར་ཤོག །
བཀོད་ལེགས་དབྱིབས་མཛེས་སྣ་ཚོགས་རྒྱན་གྱིས་སྤྲས། །གྲུ་བཞི་སྒོ་བཞི་རྟ་བབས་དང་བཅས་པའི། །སྐུ་གསུང་ཐུགས་ཀྱི་ཁང་བཟང་།
རོང་པ་ཤེར་སེང་གཞལ་ཡས་ཁང་བརྩེགས་མར་བཞེད། ཕྱིས་ཁྱམས་ཁྲ་བཞིན་བཞེད། རོང་པ་ཆོས་
མགོན། ཁ་ཁྱེར་གདན་དུ་འོང་བ་འགལ་མོད་ཟེར། རྩེ་མོ་ན་ཕར་ཡོད་པར་འདོད། རོང་པ་ཤེར་སེང་ཟུར་དུ་རྡོ་རྗེའི་རྒྱན་ཕ་གུའི་རྩེ་མོའི་ཟུར་
དུ་འབག་སྣ་བཞིན་བཞེད། ཕྱིས་ནོར་འདུག་གསུང་ནས། འགྲམ་རྩར་བཞེད། ཏིག་པ་རང་ཅིག་ཨེན་མི་ཤེས་འདུག་ཅེས་བུ་གསུངས། འདིར་ཁ་ཅིག །གའུ་ཁ་སྦྱོར་གྱི་དབུས་སུ་ཟེར་བ། ལུགས་གཞན་འཆུགས་པ་ཡིན་གྱི། འདི་བའི་ལུགས་ལ། དེ་བཞིན་དུ་རྡུལ་གྱི་སྟེང་དུ་ཁུ་
བའོ། །ཁུ་བའི་སྟེང་དུ་ཀུན་གཞིའི་རྣམ་པར་ཤེས་པ་དྲི་ཟའི་སེམས་ཞེས་བཤད་པས། གའུ་ཁ་མི་སྦྱོར་ཞེས་སུ་གསུངས།
བསྒོམས་པ་
ལས། ཞིང་མཆོག་དམ་པ་མྱུར་དུ་འགྲུབ་པར་ཤོག །ཐུགས་འཁོར་ནང་དུ་ཡེ་ཤེས་འཁོར་ལོའི་དབུས། །ཟླ་ཉི་
དགྲ་གཅན་འདོད་ལྷ་དྲག་པོའི་སྟེང་། ། འདོད་ལྷའི་ཕྱག་མཚན་མེ་མདའ་ལ། རོང་པ་ཤེར་སེང་མདའ་དམར་པོ་གསུམ་འཛིན་པ་
མཛད། བསོད་ནམས་འོད་ཟེར། མེ་རང་ཡིན་ཟེར་མེ་འདའ་ཞེས་པ་ལན་མང་པོ་བྱུང་། འགྲེལ་པ་མེད་པས། ཏིག་པ་མི་ཤེས་འདུག །ཞེས་
བུ་གསུང་། མེ་ཏོག་གི་མདའ་ལྔ་ཞེས་ཕྱོགས་པ་གསུངས། རོང་པ་ཤེར་སེང་། མོ་རང་གཉིས་ཀྱི་ཁྱོ་པོའི་རྐང་པ་ནས་འཐེན་པ་ཡིན་གསུང་། ~318~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཐར་ལོ་ཆུང་མ་གཉིས་ཀྱིས་ངུ་ཞིང་འདི་འདྲ་མི་མཛད་པར་ཞུ་ཞེས། བཅོམ་ལྡན་འདས་ཀྱི་ཞབས་ལ་འཇུ་བར་རྩོམ་པ་ཡིན་གསུངས། དུས་
ཞབས་པས་བཞེངས་པའི་ལྡེར་སྐུ་ལའང་འདི་ཀ་ཡོད་པར་འདུག་པས། འཐད་ཅེས་བུ་གསུངས། མངོན་བྱང་ལྔ་ལས་ཁྱབ་བདག་
འཁོར་ལོའི་མགོན། ། ར་ས་སྔོན་མ་རྣམས་དང་། ཆོས་རྗེ་ཀུན་སྤངས་པ་ཕྱག་ཉེར་བཞི་ཞེས་བཤད་ཀྱི། དཔུང་པ་ཉི་ཤུ་རྩ་བཞི་ཞེས་མ་
གསུངས་ཟེར་ནས། ཕྱག་མགོ་གྱེས་པ་ཡིན་ཞེས་གསུངས། རྭ་ས་ཕྱི་མ་རྣམས་དང་། ཤོངས་པ་སོགས། དཔུང་པ་ནས་གྱེས་པར་བཞེད་དེ།
དུས་ཞབས་པ་ཆུང་བས་བཞེངས་པའི་ལྷ་ཁང་ལའང་དེ་བཞིན་ཡོད་པར་འདུག་པས་དཔུང་བསྐྱེད་འཐད་ཅེས་བུ་གསུངས། འགའ་ཞིག་རྩ་ཞལ་དང་རང་མདོག་འདྲ་ཟེར་ཏེ། ཤར་གྱི་ཞལ་ནག་པོ་མཆེ་བ་གཙིགས་པ་ཞེས་གསུངས་བས། མི་འདྲ་ཞེས་བུ་གསུངས། རྡོ་རྗེའི་བརྒྱན་ནི། དབྱིབས་རྡོ་རྗེ་བྱས་པའི། ཡང་ན་རྡོ་རྗེ་སྟོང་པ་ཉིད་དེ། སྟོང་པ་དབྱིབས་རྒྱན་དུ་བྱས་པ་ཞེས་བུ་གསུངས། རལ་པའི་ཅོད་པན་ནི། སྤྱི་བོའི་སྐྲའི་སྣེ་མོ་ཐམས་ཅད་ནང་དུ་བསྡུས་ནས་བཅིངས་པའི་མདུད་པའི་སྣེ་མོ་ཡང་ནང་དུ་སོང་བ་ཞིག་ཡོད་ཅེས་བུ་གསུངས། ཡུམ་དང་མི་སྦྱོར་ན་སྟག་ལྤགས་མགོ་བོ་གཡས་དང་། མཇུག་མ་གཡོན་དུ་བསྟན་ནས་གྱོན་པ་ཡིན་ལ། ཡུམ་དང་སྦྱོར་ན་གྲོལ་བ་དང་། འཕྱར་བ་གཉིས་
ཡོད་ཅེས་བུ་གསུངས།
སྣ་ཚོགས་ཡུལ་དང་སྙོམས་འཇུག་དགའ་བའི་སྒྲས། ། སྣ་ཚོགས་ཡུམ། བླ་མ་གོང་མ་རྣམས་ཀྱིས། ཡུམ་
བརྩེར་མོ་དང་། ནུས་མ་ཤམ་ཐབས་ཅན་མཛད་པར་སྣང་སྟེ། ཐམས་ཅད་གཙོ་བོའི་ཡུམ་ཡིན་པར་འདྲ་བས། ཤམ་ཐབས་ཡོད་མཉམ་མེད་
མཉམ་ཅིག་རིགས་ཞེས་བུ་གསུངས། བཅོམ་ལྡན་འདས་ཀྱི་མདུན་ཞལ་ནག་པོ། བཅོམ་ལྡན་འདས་ཀྱི་རྒྱབ་ཞལ་ནི་སྔོན་པོ། རྡོ་རྗེ་ཤུགས་ཀྱི་སྔོན་པོ། ལྷ་མོ་དཀར་སེར་གཉིས་ཀྱི་ནག་པོ། ལྷ་མོ་དམར་སེར་གཉིས་ཀྱི་སྔོན་པོ་ཡིན། འདི་དག་འདྲ་ཞེས་ཁ་ཅིག་བཞེད་དེ། མི་འདྲ།
རྣམ་དག་མི་གཅིག་བུ་གསུངས། འཕགས་འོད། དུས་འཁོར་འདི་མི་གཤིས་ངན་རེག་མི་བཟོད་པ་དང་འདྲ་གསུངས།
 རིགས་གསུམ་
དཀྱིལ་འཁོར་ལྷ་ཚོགས་སྤྱན་དྲངས་སྟེ། །རང་ལུས་བསྟིམ་དང་དྲུག་བརྒྱ་པོ་དྲུག་གི། །དཀྱིལ་འཁོར་ལྷ་ཚོགས་
ཕྱི་རོལ་སྤྲོས་པ་ལས། །ཕུང་ཁམས་དབང་ཡུལ་སྒྲིབ་ཀུན་བྲལ་བར་ཤོག ། དཀྱིལ་འཁོར་སྤྱི་བོ་ནས་ལུས་ལ་འཇུག་པར་
བཤད། ཡང་ཁ་ཅིག །པད་མར་གཞལ་ཡས་ཁང་མི་བསྐྱེད་ཟེར་ཏེ། རྟེན་དང་བརྟེན་པའི་མཚན་ཉིད་ཅེས་གསུངས་པས། བསྐྱེད་པར་
བསྟན་ཞེས་བུ་གསུངས།
སྣ་ཚོགས་ཡུམ་གྱིས་འཁྱུད་པའི་བཅོམ་ལྡན་འདས། །སྙོམས་འཇུག་གཏུམ་མོ་འབར་བས་ཐིག་ལེའི་
གཟུགས། །ཡུམ་ལས་གླུ་དབྱངས་ལྔ་ཡིས་བསྐུལ་བ་ན། །སྣང་སྟོང་དབང་པོའི་ལུས་སུ་བཞེངས་པའི་སྐུའི། ། ཁ་
ཅིག་དཀྱིལ་འཁོར་རྒྱལ་མཆོག་གི་རྗེས་སུ་སྐུའི་རིགས་རྣམས་ཨཾ། གསུང་གི་རིགས་རྣམས་ཨཱཿ ཐུགས་ཀྱི་རིགས་རྣམས་ཧཱུྃ་ལ་བསྡུས་ནས་ཞུ།
དེ་ནས་གླུས་བསྐུལ་གྱི་ངོ་བོར་བཞེངས་ཟེར་ཏེ། དེ་ལྟ་ན། གླུས་བསྐུལ་མཁན་ཡང་མེད་པར་འགྱུར། ཁ་ཅིག །དཀྱིལ་འཁོར་རྒྱལ་མཆོག་གི་ལྷ་ལ་བསྡུས་པར། གཙོ་བོ་ཡབ་ཡུམ་ཞུ། དེ་ལ་ལྷ་མོས་བསྐུལ་ཏེ། དེའི་ངོ་བོར་བཞེངས། དེ་ནས་ལྷ་སྤྲོས། སྔར་གྱི་རྣམས་ལ་ཡེ་ཤེས་ལ་འཇུགས་པ་ལྟར་ཐིམ་པར་འདོད། ཀུན་མཁྱེན་བུ་དེའང་མ་ཡིན། རང་ལུགས་གཙོ་བོ་ཡབ་ཡུམ་ཞུ། འཁོར་རྣམས་མ་ཞུ་བར་ལྷ་མོས་~319~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བསྐུལ་བ་ནས། དེའི་ངོ་བོར་བཞེངས་མ་ཐག སངས་རྒྱས་ནམ་མཁར་གནས་པ་རྣམས་དམ་ཚིག་གི་དཀྱིལ་འཁོར་གྱི་དོན་དུ་རང་ལུས་མ་
བཅུག་སྟེ། ལྷ་ཐམས་ཅད་རང་ལ་བཅུ། དེ་ནས་ཤེས་རབ་ཀྱི་པད་མར་སྤྲོ་བ་ཡིན་གསུངས། རོང་པ་ཤེར་སེང་། འགྲོ་པས་དཀྱིལ་འཁོར་རྒྱལ་མཆོག་ཆད། རྭ་པས་ལས་རྒྱལ་མཆོག་ཆད་རང་ཅག་སྔོན་བཞིན་ཞེས་ལས་རྒྱལ་མཆོག་ཡང་། དཀྱིལ་འཁོར་རྒྱལ་མཆོག་བཞིན། རྟེན་དང་བརྟེན་པར་བཅས་པའི་དཀྱིལ་འཁོར་རྩ་རྩེ་བསྒོམ་པར་གསུངས་པ་བཞིན་བྱེད་གསུངས། དེ་ནན་ལྟར་མེད་ཅིང་། ཕྱག་ལེན་བཟང་བས་དེ་བཞིན་བྱེད། །ཡང་ན་མི་བསྒོམ་པ་ངོས་རང་སླའོ། །ཞེས་བུ་གསུངས། གྱི་ཇོའི་ལུགས། གླུས་བསྐུལ་རྐྱང་པ་ལ་ཉི་ཤུ་བྱས་པས། ཚད་མེད་བཞི། ལྷ་མོ་བཞི། ཡུལ་བཞི། འབྲས་བུ་བཞི་བྱས་པ་འདུག་སྟེ། རང་ཅག་ལས་རྒྱལ་རིལ་པོ་ལ་ཉི་ཤུ་བྱས་ཏེ། སྔར་བཤད་པ་བཞིན་ནམ། ཡང་ན་ཞུ་བ་ལྔ། བཞེངས་པ་ལྔ། སྐུ་གསུང་ཐུགས་ཡེ་ཤེས་ཀྱི་རྒྱས་གདབ་བཞི། ཡབ་ཡུམ་གཉིས་ཀྱི་སྐུ་གསུང་ཐུགས་བྱིན་
རླབས་གསུམ་གསུམ་སྟེ་བྱིན་རླབས་དྲུག་གོ། །ཞེས་བུ་གསུངས།
 རྣམ་སྤྲུལ་དམ་ཚིག་ཡེ་ཤེས་འཁོར་ལོ་གཉིས། །རོ་མཉམ་
དབང་བསྐུར་རྒྱས་གདབ་བཞི་སོགས་ཀྱི། ། གཙོ་བོ་ལ་རྒྱས་གདབ་བྱ་མི་དགོས་སྟེ། སངས་རྒྱས་རྣམས་ཀྱི་བསྐྱེད་པ་པོ་ཡིན་པའི་
ཕྱིར་དང་། མི་སྐྱོད་པ་ཅོད་པན་དུ་གྲུབ་ཟིན་པའི་ཕྱིར་ཞེས་ཕྱོགས་པ་གསུངས།  ལས་རྒྱལ་མཆོག་གི་རྣལ་འབྱོར་བསྒོམ་པའི་ཚེ། །
ལས་རླུང་གཡོ་མེད་གནས་སུ་འཇུག་པར་ཤོག ། ལས་རྒྱལ་སྐབས་སུ་ཁྲོ་བོ་དབང་ཤེས་ལ་དག་པ་སྦྱར། གཞན་ཕུང་ཁམས་པོ་
དྲུག་ཏུ་བྱས་པ་ནི་ཁྲོ་བོ་ལས་དབང་ལ་སྦྱར་བ་ཡིན་པས་འགལ་བར་མི་བསམ། ཞེས་བུ་གསུངས། ཕྱི་རོལ་འཇིག་རྟེན་ཁམས་དྲུག་
རྡོ་རྗེའི་ལུས། ། དུས་ཞབས་པའི་དབང་མདོར་མདོར་བསྟན་གྱི་འགྲེལ་པར། གཟུགས་ནས་ཡེ་ཤེས་ཀྱི་ཁམས་ཤེས་དྲུག་དང་། ས་ནས་ཡེ་
ཤེས་ཀྱི་རིགས་ཤེས་དྲུག་གསུངས།  གཞན་ནི་རྨད་བྱུང་དཀྱིལ་འཁོར་ལྷ་ཡི་ཚོགས། །ཕྱི་ནང་གཞན་གསུམ་བདེ་སྟོང་
འོད་གསལ་དུ། །དག་པ་དྲན་པས་གནས་ལུགས་རྟོགས་པར་ཤོག ། ནང་ལེན་ནང་གི་སྐུ་བཞི། ཕྱིའི་སྐུ་བཞི། ཕྱི་ནང་
སྡོམས་པས་སྐུ་བཞི་གསུངས་པ་འདིར་ཡང་གོ་བ་ལོང་ལ་ཞེས་བུ་གསུངས།
ཡབ་ཡུམ་སྙོམས་འཇུག་ཡེ་ཤེས་ཙཎྜ་ལིས། །གཡས་གཡོན་རླུང་སེམས་ཧཾ་ཡིག་བཞུ་བའི་རྒྱུན། །དཀྱིལ་
འཁོར་བཞི་ལ་ཡས་བབས་རིམ་པ་ཡིས། །ཐིག་ལེའི་སྦྱོར་བས་དགའ་བཞི་མྱོང་བར་ཤོག །ལྟེ་བ་སྙིང་མགྲིན་
དཔྲལ་བའི་དཀྱིལ་འཁོར་ལ། །ཐིག་ལེ་བཞི་རིམ་སྟེང་དུ་གཤེགས་པ་སྟེ། །དཀྱིལ་འཁོར་བཞི་ལ་མས་བརྟན་རིམ་པ་ཡིས། །ཕྲ་མོའི་སྦྱོར་བས་སྐུ་བཞི་ཐོབ་པར་ཤོག །
བྱང་ཆུབ་སེམས་ཀྱི་ཐིག་ལེ་རྫོགས་པ་ཐིག་ལེའི་རྣལ་འབྱོར་དང་།
ཐིག་ལེ་འཕོ་བ་ལ་བརྟེན་པའི་བདེ་བ་ལ་དམིགས་པ་ནི་ཕྲ་མོའི་རྣལ་འབྱོར་རོ། །ཞེས་ཕྱོགས་པ་གསུངས།  སྤྲོས་བཅས་སྤྲོས་མེད་
དམ་ཚིག་ཡེ་ཤེས་ཀྱི། །བཟླས་པ་གཉིས་ཀྱི་དངོས་གྲུབ་མྱུར་སྩོལ་ཞིང་། ། བཟླས་པ་ལ་རྡོར་བཟླས་གཟུགས་ཀྱི་བཟླས་པ།
རྣལ་འབྱོར་གྱི་བཟླས་པ། སྔགས་བཟླས་དང་བཞི། སྔགས་བཟླས་ལ། དམ་ཚིག །ཁྱོན། ཁྲོ་བོའི་བཟླས་པ་དང་གསུམ་མོད། པད་མ་ཅན་ལ་
ནི༑ ཕྱི་ནང་དམ་ཚིག་བཟླས་པ་དང་། དེ་བཞིན་ཡེ་ཤེས་བཟླས་པ་ནི། ཞེས་གསུངས།  མཆོད་བསྟོད་གཏོར་མ་ཁ་ཟས་རྣལ་~320~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འབྱོར་གྱི། །རྣལ་འབྱོར་ལྔ་ཡིས་རྗེས་ཆོག་ཕུན་ཚོགས་ཤོག །གཞི་དུས་འོད་གསལ་གཉིས་སྦྱོར་རྒྱུ་ཡི་རྒྱུད། །
འཁྲུལ་མེད་གདམས་པས་མ་ཟིན་འཁོར་བར་འཁོར། །ཐབས་རྒྱུད་རྣལ་འབྱོར་དྲུག་གི་ཉམས་ལེན་གྱིས། ། ལམ་དུ་བསྲེས་ཏེ་འབྲས་རྒྱུད་མངོན་གྱུར་ཤོག །
སེམས་ཅན་རྣམས་ཀྱི་ཀུན་གཞིའི་རྣམ་ཤེས་རང་བཞིན་གྱིས་འོད་གསལ་བ་དེ་
ལ་རྣམ་ཤེས་འོད་གསལ་དང་། དེའི་རྟེན་དུ་གྱུར་པའི་རླུང་ནཱ་ད་དེ་ལ་རླུང་འོད་གསལ་ཞེས་བྱ། དེ་ལས་སྐྱེས་པའི་རྡུལ་མུན་སྙིང་སྟོབས་དེ་
གསུམ་དང་། ཡུལ་སྒྲ་རེག་རོ་གཟུགས་དྲི་སྟེ། ཡོན་ཏན་བརྒྱད་ཀྱིས་བཅུ་བཅིང་བ། དར་གྱི་སྲིན་བུ་ཁ་ཆུས་བཅིངས་པ་ལྟ་བུའོ། །རླུང་དེ་ལས་རླུང་བཅུ་བཅུ་དང་། སྲོག་གི་རླུང་ལས་འཕོ་བ་མཚམས་ཡེ་ཤེས་ཀྱི་རླུང་དང་། དེ་ལས་དུས་སྦྱོར་བཅུ་གཉིས་ཀྱི་རླུང་བསྡུ་ཞིང་། དེས་ཡུལ་ལྔ་འཛིན་པའི་དབང་ཤེས་དང་། དེའི་རྗེས་སུ་འབྲང་བའི་ཡིད་ཤེས་རྟོག་བཅས་ལ་སོགས་པ་རྣམ་ཤེས་ཚོགས་བརྒྱད་འཁོར་བཅས་བསྐྱེད་དོ། །དེ་ལྟ་བུའི་རྣམ་ཤེས་ཡེ་ཤེས་སྦྱོར་བའམ། འོད་གསལ་གཉིས་སྦྱོར་དེའི་སྟེང་ནས་ཕ་ལས་ཐོབ་པའི་དཀར་ཆ་དེ་ལ་ཐིག་ལེ་ཞེས་བྱ། འོག་ནས་མ་ལས་ཐོབ་པའི་དམར་ཆ་དེ་ལ་ཚེག་དྲག་གམ་མེ་རི་ཞེས་བྱ། དེ་ནས་འཕོ་བ་བཅུ་གཉིས་ཀྱི་རླུང་བསྡུས་པས། མེ་རི་རི་མོ་བསྐྱོད་ནས། སྙིང་ཁའི་སྒྲ་ཙམ་མམ། ཡེ་ཤེས་སམ། རླུང་འོད་གསལ་དེ་བསྐྱོད་པར་བྱེད་དེ། ཁ་སྦྱོར་ལས། མེ་ནི་མཉེས་པར་བྱེད་པ་སྟེ། དེ་ཉིད་ཀྱིས་ནི་སྒྲ་ཡང་ཆེ། ཞེས་སོ། །
དེས་ཉོན་མོངས་པ་དང་། རྣམ་རྟོག་སྣ་ཚོགས་བསྐྱེད་ལ། དེས་འཁོར་བར་འཕེན་པའི་ལས་ཐུན་མོང་བ་དང་ཡོད་པ་སོགས། ཐུན་
མོང་མ་ཡིན་བའི་ལས་ཀྱི་སྣོད་ཀྱི་འཇིག་རྟེན་སོགས་ཐུན་མོང་གི་ལོངས་སྤྱོད་རྣམས་དང་ཐུན་མོང་མ་ཡིན་པའི་ལས་ཀྱི་སེམས་ཅན་སོ་སོའི་ལོངས་སྤྱོད་རྣམས་འགྲུབ་པར་བྱེད་དོ། །དེས་ན་ཁམས་དྲུག་གི་དབང་ཤེས་ཡེ་ཤེས་དེ། ཁམས་དྲུག་གི་དབང་གི་ཕུ ང་ཁམས་སྐྱེ་མཆེད་རྣམས་སོ་སོར་འགྲུབ་ཅིང་། ཁམས་རྫོགས་པ་ན། དགའ་བ་དང་ལྷན་སྐྱེས་ཀྱི་རླུང་གཉིས་གཡོས་པས། འདོད་ཆགས་ལ་འཇུག་ཅིང་བཞི་པའི་གནས་སྐབས་སུ་གྱུར་པས། རླུང་གཡས་གཡོན་དུ་མི་བསྡུ་བར་དབུ་མར་ཞུགས་ཏེ། གཏུམ་མོ་འབར་བས་ཧཾ་ཡིག་ཞུ་སྟེ། ཐིག་ལེ་འཛག་པ་ལས། དགའ་བ་བཅུ་དྲུག་གིས་འདོད་ཆགས་ཀྱི་བདེ་བ་ཉམས་སུ་མྱོང་སྟེ། འདོད་ཆགས་ཀྱང་འགྱུར་བའོ། །འགྱུར་ཞིང་འཛག་པ་ལས། ཆགས་པའི་བདེ་བ་དང་བྲལ་ནས་ཞེ་སྡང་དུ་འགྱུར། དེ་ལས་གཏི་མུག་ཏུ་འགྱུར། དུག་གསུམ་གྱི་བདག་ཉིད་ནི་མ་རིག་པ་ཡིན། དེའི་དབང་གིས་ཡན་ལག་བཅུ་གཉིས་ཀྱིས་འཁོར་བའི་འཁོར་ལོར་འགྱུར་རོ། །དེ་ལྟར་ཡང་ཡང་འདོད་ཆགས་ལ་ཞུགས་པས། སྐྱེས་བུའི་ཁམས་ཟད་དེ། ཆགས་པའི་བག་ཆགས་ཀྱིས་ཆོས་ཉིད་ཀྱི་མེ་གྱེན་དུ་འབར་བས། རྡུལ་སྟེང་དུ་འགྲོ། ཆུ་ཐུར་དུ་བབས་པས། ཁུ་བ་འབོད་ཏུ་འགྲོ། དེ་ལྟར་ཐིག་ལེ་དང་། ཚེག་དྲག་གི་ཁ་སྦྱོར་ཞིག་ནས། རྣམ་ཤེས་སྲིད་པ་གཞན་དུ་འགྲོ་ཞེས་འཆི་འཕོ་སྟེ། རྩ་རྒྱུད་ལས། ཡེ་ཤེས་རྣམ་ཤེས་སྦྱོར་བ་ལས། །ལྟེ་བའི་དབུས་ན་གནས་པའི་སེམས། །སྲོག་གི་ཡོན་ཏན་བརྒྱད་ཀྱིས་བཅིངས། །བདག་སྐྱེད་རྣམས་ཀྱི་དར་སྲིན་བཞིན། །སད་དང་རྨི་ལམ་གཉིད་ལོག་སྐབས། རྣམ་གསུམ་ཡེ་ཤེས་དབྱེ་བ་ལས། །སྲོག་ཆགས་རྣམས་ཀྱི་ཞལ་གསུམ་སེམས། །བཞི་བའི་དུས་ལས་ཞལ་བཞིའོ། །དེ་བཞིན་རྣམ་ཤེས་སྦྱོར་བའོ། །ལྔ་དྲུག་ཡུལ་གྱི་བདག་ཉིད་ཅན། །སེམས་ནི་ཞལ་ལྔ་ཞལ་དྲུག་པ། །སེམས་མིན་~321~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
སེམས་སུ་བཟུང་བྱ་སྟེ། །ལྟེ་བའི་དབུས་ནས་ཐིག་ལེ་དང་། །ཚེག་དྲག་དེ་དག་ཁ་སྦྱོར་ལས། །ཡེ་ཤེས་རྣམས་ཤེས་སྦྱོར་བ་ཡིས། །བྱང་ཆུབ་
སེམས་ནི་རྣམ་པར་གནས། །ཞེས་གསུངས་ཤིང་། དྲི་མེད་འོད་དུའང་། མ་རིགས་པ་ནི་འདིར་སེམས་ཅན་རྣམས་ཀྱི་ཐོག་མ་མེད་པའི་འདོད་
ཆགས་ཀྱི་བག་ཆགས་སོ། །ཞེས་གསུངས།  སྟོང་གཟུགས་སྒྲུབ་བྱེད་པོར་བསམ་སྲོག་འཛིན་བཞི། །འགྱུར་མེད་བདེ་བ་
རྗེས་སུ་དྲན་པས་བསྒྲུབ། །བསྒྲུབ་བྱའི་ངོ་བོ་ཕྱག་རྒྱ་ལས་བྱུང་བའི། །བདེ་སྟོང་ཟུང་འཇུག་ཏིང་འཛིན་མཐར་
ཕྱིན་ཤོག ། དབང་མདོར་བསྟན་ལས། སྟོང་པ་ལས་བྱུང་གཟུགས་ཅན་རྒྱུད། །མི་འགྱུར་ལས་སྐྱེས་བདེ་བ་འབྲས། རྒྱུ་ནི་འབྲས་བུའི་རྒྱས་
གདབ་པ། འབྲས་བུ་རྒྱུ་ཡིས་རྒྱས་གདབ་བོ། །ཞེས་དང་། བདེ་མཆོག་ཉུང་ངུ་ལས། སྔགས་བཟླས་པ་དང་བསམ་གཏན་དང་། །བདེ་བ་
ཡིས་ཀྱང་འགྲུབ་པར་འགྱུར། །ཞེས་དང་། བདེ་མཆོག་བསྟོད་འགྲེལ་དུ། དེ་ལྟར་ཡན་ལག་དྲུག་པོ་འདི་རྣམས་ཀྱིས་རྣལ་འབྱོར་པས་
སངས་རྒྱས་འགྲུབ་པར་འགྱུར་རོ་ཞེས་གསུངས། ངོ་མཚར་རྨད་བྱུང་ལུས་གནད་ དྲི་མེད་འོད་དུ། སངས་རྒྱས་པ་རྣམས་ལ་རྡོ་རྗེའི་
གདན་བསྔགས་ཤིང་། ཞེས་དང་། རྡོ་རྗེའི་ཕྱག་རྒྱར་འགྱུར་རོ། །ཞེས་དང་། སྣང་བ་མཐའ་ཡས་ཀྱི་ཏིང་ངེ་འཛིན་གྱི་ཕྱག་རྒྱའོ་ཞེས་དང་། རིམ་བཞིན། རྡོ་རྗེ་དཀྱིལ་དཀྲུངས། སེམས་དཔའི་དཀྱིལ་དཀྲུངས། མཉམ་བཞག་གི་ལུས་གནད་རྣམས་བསྟན་
ལྟ་སྟངས་ཀྱིས། །
འགྲེལ་ཆེན་དུ། གཙུག་ཏོར་གྱི་ཁྲོ་བོའི་ལྟ་བས་ཞེས་གསུངས། རླུང་བཅུའི་ཉི་མ་དབུ་མའི་མཁར་ཤར་བས། །ཕྱི་
ནང་རྟོག་པའི་སྐར་ཚོགས་དབྱིངས་སུ་ཡལ། །ཡེ་ཤེས་མིག་གིས་རྟགས་བཅུ་གསལ་མཐོང་ཤོག །
ཐུན་ཁང་དུ་ཉིན་རྟགས་རྣམས་མཐོང་ན། ཉིན་མོའི་རྣལ་འབྱོར་མ་བསྒོམས་ཀྱང་ཆོག་གསུངས། འགྲེལ་ཆེན་དུ། འདིར་སོ་སོར་
བསྡུད་པ་ཞེས་བྱ་བ་ནི། ལུས་ལ་ཡུལ་དང་ཡུལ་ཅན་བཅུ་པོ་འདི་རྣམས་ཀྱི་འབྲེལ་པས་རྣམ་པར་ཤེས་པ་བཅུག་པ་མེད་པ་སྟེ། སྟོང་པའི་
གཟུགས་ཀྱི་ཡུལ་རྣམས་ལ། གཞན་མིག་ལ་སོགས་པ་རྣམ་པ་ལྔ་པོ་རྣམས་ཀྱི་རབ་ཏུ་འཇུག་པའོ། །ཞེས་དང་། ཡང་དེ་ལས། མུན་པ་ནག་པོ་ལ་ཅུང་ཟད་ཀྱང་བསམ་པར་མི་བྱའོ། །ཞེས་དང་། རྒྱུད་ལས། སྟོང་པ་ལས་ནི་དུ་བ་སྨིག་རྒྱུ་རབ་རིབ་དྲི་མ་མེད་པའི་མཁས་སྣང་ཉིད་
དང་མར་མེ་དང་། ཞེས་སོགས་གསུངས།
 དྲི་མེད་འོད་འཕྲོ་ཐིག་ལེའི་དཀྱིལ་འཁོར་དུ། །རྣམ་དག་སྐུ་ཡི་རྣམ་རོལ་དཔག་
ཡས་དང་། །ཁམས་གསུམ་གསལ་བཀྲ་རེ་ཁ་ནག་པོའི་གཟུགས། ། སོར་བསྡུད་སྐབས་སུ་རྟོག་པའི་ཡིད་བྱེད་ཐམས་ཅད་
དོར་ནས། ཅིར་ཡང་མི་སེམས་པར་མཉམ་པར་བཞག་པ་ལས་སེམས་མཉམ་ལྔ་འབྱུང་། དེ་ཡང་རྣམ་རྟོག་ངོས་ཟིན་གྱིས། རྣམ་རྟོག་ངལ་
གསོའི། རྣམ་རྟོག་ཐང་ཆད་ཀྱི། རྣམ་རྟོག་རླབས་བཅས་ཀྱིས། རྣམ་རྟོག་ཞི་ཉམས་སོ། །ཞི་བྱེད་བརྒྱུད་པ་ཕྱི་མ་དག །གཡོ་བ། ཐོབ་པ། གོམས་པ། བརྟན་པ། མཐར་ཕྱིན་པའི་ཉམས་སོ། །ཞེས་གསུངས། དེ་ཡང་ཞི་གནས་ལྟེངས་སོར་མ་སོང་བར་སེམས་ཀྱི་གསལ་ཆ། གནས་
ཆ་མར་མེ་རླུང་གིས་མ་བསྐྱོད་པ་ལྟ་བུ་ལ་མཉམ་པར་བཞག་གསུངས།
དབུ་མའི་ནམ་མཁར་སྒྲིབ་མེད་འཆར་བར་ཤོག ། རྒྱུད་
ལས། འབར་བ་དང་ནི་ཞེས་པ་ནས། །དུ་མ་ལོངས་སྤྱོད་རྫོགས་པའི་སྐུ། །ཞེས་པའི་བར་དང་། ཡང་ནམ་མཁའ་ཆུ་འཛིན་བྲལ་བ་ཞེས་པ་ནས། རེ་ཁ་ནག་པོ་དུས་ཀྱི་རྩ་ལ་མཐོང་གི་བར་དུའང་ངོ་། །ཞེས་པའི་བར་གསུངས།
སྟོང་པའི་ཡུལ་ལྔ་བསམ་གཏན་འཁོར་ལོ་~322~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡིས། །གཟུང་འཛིན་རྟོག་པའི་དགྲ་སྡེ་ཀུན་བཅོམ་སྟེ། །སྣང་སེམས་འདྲེས་པའི་རང་རིག་རང་གསལ་བ། །མ་
གཡེངས་བསྒོམ་པས་རྩེ་གཅིག་གནས་པར་ཤོག ། ནཱ་རོ་པའི་འདུས་པའི་རྒྱུད་ཕྱི་མའི་འགྲེལ་པར། སངས་རྒྱས་ཐམས་ཅད་ཀྱི་
རང་བཞིན་དངོས་པོ་དེ་རྣམས་ཐམས་ཅད་རྣལ་འབྱོར་པས་སོ་སོ་རང་གིས་རིག་པར་བྱ་བ། ཁམས་གསུམ་རབ་ཏུ་གསལ་བར་བྱ་བ་གཅིག་
པུའི་གཟུགས་ཀྱི་རྟོགས་པ་སྟེ། རྣམ་པར་རྟོག་པའི་འཁྲུལ་པ་སེལ་བའི་རྒྱུན་རབ་ཏུ་གཅོད་པར་མཐོང་བ་གང་ཡིན་པ་དེ་བསམ་གཏན་སུ་
བརྗོད་དོ། །ཞེས་གསུངས།  སྔར་བཤད་ཡུལ་ཤེས་རབ་རྟོགས་དཔྱོད་ཀྱིས། ། ཤེས་རབ་ནི། རང་གིས་མཐོང་བའི་སྟོང་གཟུགས་
ལ་ཡིད་མིག་རླུང་གསུམ་དེ་གཅིག་ཏུ་དྲིལ་ནས་མ་ཡེངས་པར་བསྟོད་པའོ། །འདི་མཐོང་ངོ་ཞེས་མ་བྱུང་ན་རྟོག་པ་ལ་བསླབ། རྟོག་པ་ནི།
སྟོང་ན་གཟུགས་ལ་ཡིད་ནང་དུ་ལྡོག་ལྟེ་བལྟས་པ་ཙམ་གྱིས་ཡུལ་ཡུལ་ཅན་གཅིག་འདྲེས་ཀྱི་སེམས་ཀྱི་ངོ་བོ་ལ་མ་ཡེངས་པར་ཆེར་རེ། འཛིན་མེད་ཧྲིག་གེ། མ་བཅོས་པ་ལྷུག་གེ་བལྟའོ། །རྩེ་གཅིག་སྡོམ་ཀྱང་། གཉིས་འཛིན་རང་ལོག་མ་བྱུང་ན། སྤྱོད་པ་ལ་བསླབ། དེ་ནི་ཕྱི་
ནང་གི་དངོས་པོ་གང་མཐོང་སྟོང་ཉིད་ངང་དམིགས་ནས་རྩེ་གཅིག་ཏུ་བལྟ་བའོ། །
ཡུལ་སེམས་འདྲེས་ལ་སྒོམ་པའི་རིམ་པ་ལས། །
སྟོང་གཟུགས་དང་སེམས་རོ་གཅིག་འདྲེས་ནས། སེམས་ལྷན་ཅིག་རྩེ་གཅིག་ཏུ་གནས་པ་སེམས་ཤིན་སྦྱང་གི་རྒྱུར་གྱུར་པའི་ཡིད་བདེ་ཁྱད་
པར་ཅན་དེ་ལ་རྩེ་གཅིག་གཏོད་པ་ནི་དགའ་བའོ། །མཐོང་བའི་དངོས་པོ་ཐམས་ཅད་ལ་བརྟེན་ནས་གཟུགས་སེམས་ལྷན་ཅིག་བྱེད་པའི་རྐྱེན་ལུས་ཤིན་སྦྱངས་ཀྱི་རྒྱུར་འགྱུར་བའི་ལུས་ཚོར་བདེ་བ་ལ་སེམས་རྩེ་གཅིག་གཏོད་པ་ནི་བདེ་བའོ། །སོར་བསྡུད་སྐབས་སུ་ཡུལ་ཡུལ་ཅན་དུ་གྱི་གཉིས་འཛིན་དང་བཅས་ཤིང་། འདིར་གཉིས་འཛིན་དང་བྲལ་ཞིང་། གཉིད་འཐུག་པོ་ལས་ཀྱང་མི་རྟོག །གསལ་དང་བདེ་
དགའ་གཡོ་མེད་བདེ་བ་སོགས་ཀྱང་ཆོས་མཆོག་དང་ལྡན་ནོ། །
ཤིན་སྦྱངས་རྒྱུ་བཅས་དགའ་བདེའི་ཡན་ལག་གིས། །རྣམ་
རྟོག་ཀུན་ཞི་བསམ་གཏན་མཐར་ཕྱིན་ཤོག །
འགྲེལ་ཆེན་དུ། དེ་བཞིན་དུ་གཟུགས་དེ་ཉིད་ལ་ཤེས་རབ་ཅེས་པ་ནི་ལྟ་བའོ། །རྟོག་པ་ཞེས་པ་ནི་དངོས་པོ་འཛིན་པའོ། །དཔྱོད་པ་
ཞེས་པ་ནི་ངེས་པའི་དོན་ཏོ། །དགའ་བ་ཞེས་བྱ་བ་ནི་གཟུགས་ལ་ཆགས་པའོ། །གཡོ་མེད་བདེ་བ་ཞེས་བྱ་བ་ནི་གཟུགས་དང་ལྷན་ཅིག་
སེམས་གཅིག་ཏུ་བྱེད་པའོ། །ཞེས་དང་། ཕྱག་རྡོར་བསྟོད་འགྲེལ་ལས། ཤེས་རབ་ཅེས་བྱ་བ་ནི། དངོས་པོ་དེ་རྣམས་སེམས་འཇུག་པའོ་ཞེས་དང་། རྟོག་པ་ཞེས་བྱ་བ་ནི་སེམས་ཀྱི་དངོས་པོ་འཛིན་པའོ། །ཞེས་དང་། དཔྱོད་པ་ཞེས་བྱ་བ་ནི། འཛིན་པའི་དངོས་པོར་རྟོག་པའོ། ། ཞེས་དང་། སྙན་རྒྱུད་ལས། སྟོང་ཉིད་སེམས་འཇུག་ཤེས་རབ་སྟེང་། ཞེས་དང་། འདུས་པར། སེམས་གཅིག་པ་ཉིད་དང་ལྔ་ཞེས་འདིའི་ཤེས་རབ་དང་། སེམས་རྩེ་གཅིག་ཏུ་གསུངས། ཡང་ཕྱག་རྡོར་བསྟོད་འགྲེལ་ལས། དགའ་བ་ཞེས་བྱ་བ་ནི་དངོས་པོ་ཐམས་ཅད་ལ་སེམས་གནས་པའོ། །ཞེས་དང་། བདེ་བ་ཞེས་བྱ་བ་ནི་དངོས་པོ་ཐམས་ཅད་ལ་གཡོ་བ་མེད་པའི་བདེ་བ་ཕུན་སུམ་ཚོགས་པའོ། །ཞེས་གསུངས།
ཐུན་མོང་།
སོར་བསམ་གཉིས་ཀྱིས་ལྟེ་བའི་སྟེང་འོག་གི། །ར་ས་ལ་ལི་རྩ་ནས་ཕྱིར་བརྒྱུའི་རླུང་། །རིམ་པར་
འགགས་ལས་རེ་ཁའི་གཟུགས་སྣང་དང་། གཏུམ་མོས་ཁམས་ཡེ་ཤེས་མྱོང་བར་ཤོག །སྐུ་གསུང་ཐུགས་ཀྱི་ ~323~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བཟླས་པ་ནི་རིམ་བཞིན་གཡས་མཉམ་པར་བརྒྱུ་བ་ནས་འབྱུང་འཇུག་གནས་པ་ནས་མགོ་བརྩམས་ཏེ། འཇུག་གནས་ལྡང་གསུམ་དང་།
ལྡང་འཇུག་གནས་གསུམ་དང་། གནས་ལྡང་འཇུག་གསུམ་ལ་སེམས་གཏད་དེ་འབྲུ་གསུམ་བཟླ་བ་སྟེ།  སྔོན་འགྲོའི་བཟླས་པ་དང་། །
མ་ནི་རླུང་སྦྱོར་དངོས་གཞིའི་བཟླས་པ་ཡིས། །རོ་རྐྱང་བརྒྱུ་བ་དབུ་མའི་ཁྱིམ་དུ་བཅུག །གཡས་གཡོན་ཉི་ཟླའི་
བརྒྱུ་བ་འགག་པར་ཤོག ། ལུས་གནད་ནི། རྡོ་རྗེ་ཕྲེང་བར། སྒྲུབ་པ་པོ་བདེ་བའི་སྟན་ལ་འདུག་ནས་ཤེས་པ་སོགས་ལྟར་ཡིན། ལྟ་
སྟངས་ནི། འགྲེལ་ཆེན་དུ། སྲོག་རྩོལ་ནི་སྲོག་འགོག་བ་སྟེ། པྲ་ནཱ་ཡཱ་མ་ཞེས་སོ། །བགེགས་མཐར་བྱེད་པའི་ལྟ་བ་ཞེས་པ་ལ། བགེགས་
མཐར་བྱེད་ནི་བདུད་རྩི་འཁྱིལ་བའོ་ཞེས་གསུངས་པ་ལྟར་རོ། །ཕྱག་རྡོར་བསྟོད་འགྲེལ་ལས། དེ་ནས་སྲོག་རྩོལ་ཞེས་བྱ་བ་ནི། ལ་ལ་ན་དང་། ར་པ་ནཱ་གཡོན་པ་དང་གཡས་པའི་ལམ་འགོག་པ་ལས། སྲོག་གི་རླུང་དྲག་ཏུ་དབུ་མ་ཨ་དྷུ་ཏིའི་ལམ་དུ་རབ་ཏུ་འཇུག་པ་སྟེ། ཨ་ཝ་དྷུ་ཏིར་དག་བ་དང་། བུམ་ཅན་དང་། དབྱུང་བའི་སྦྱོར་བས་ཨོཾ་ཡིག་གིས་འཇུག་པ་དང་། ཧཱུྃ་ཡིག་གིས་འགོག་པ་དང་། ཨཱཿཡིག་གིས་དབྱུང་བ་དང་། ཟླ་བ་དང་། དགྲ་གཅན་དང་། ཉི་མའི་རང་བཞིན་གྱི་རྣལ་འབྱོར་པས་བྱེད་པ་ནི། སྲོག་རྩོལ་གྱི་ཡན་ལག་གོ། །ཞེས་གསུངས། འདུས་པར་གནས་པ་ཨཱཿདང་། དབྱུང་བ་ཧཱུྃ་དུ་གསུངས། སྒྱུ་མ་ཆེན་མོར། འབྱུང་བ་ཨོཾ་དང་། གནས་པ་ཧཱུྃ་དུ་གསུངས། ནཱ་རོ་པས། ཨ་ཡཱ་མཐོར། སྲོག་དང་ཐུར་སེལ་གྱི་རླུང་དག་གཉིས་ཀའི་བསྒྲོད་པ་འགོག་པ་ལས། དབུ་མའི་རྩར་རབ་ཏུ་བཞུགས་པའོ། །ཞེས་གསུངས།
ཉི་ཟླའི་རླུང་འགགས་དགྲ་གཅན་ལམ་ནས་ནི། །རླུང་སྔགས་སེམས་གསུམ་དབྱེར་མེད་རོ་གཅིག་པའི། །
ལྷུན་གྱིས་གྲུབ་པའི་ཟབ་མོ་རྡོར་བཟླས་ཀྱིས། །རླུང་སེམས་དབྱེར་མེད་ཡེ་ཤེས་འཆར་བར་ཤོག ། དང་པོར་སྲོག་
རླུང་འདྲེས་པའི་གོང་བུ་དེ་ཉིད། ལྟེ་བ་སའི་དཀྱིལ་འཁོར་གྱི་ལྟེ་བར་རླུང་སེམས་ཐིག་ལེ་དབྱེར་མེད་དུ་བུམ་པ་ཅན་གྱི་ཚུལ་གྱིས་གཟུང་ངོ་། ། ཕྱིར་འཇམ་པོས་བཏང་། དེ་ལ་བརྟེན་ནས་ས་ཆུ་ལ་ཐིམ་པའི་ཚུལ་གྱིས་སྙིང་ཁ། དེ་ནས་རིམ་བཞིན། ཆུ་མེ་རླུང་ནས་མཁའ་མེ་ཤེས་རྣམས་ལ༑ སྔ་མ་སྔ་མ། ཕྱི་མ་ཕྱི་མ་ལ་ཐིམ་པའི་ཚུལ་གྱིས། མགྲིན་པ། དཔྲལ་བ། གཙུག་ཏོར། གསང་གནས། ལྟེ་བ་བུམ་པ་ཅན་གྱི་ཚུལ་གྱིས་
གཟུང་ངོ་། །ཞེས་བུ་གསུངས། སྲོག་རྩོལ་གྱི་ཉི་ཟླའི་འགྲོ་འོང་འགོག་ཅིང་འགགས་ནས་འཛིན་པས་ཐིག་ལེར་བརྟན་པར་བྱེད།
 འཁོར་
ལོ་དྲུག་གི་ལྟེ་བར་སྲོག་ཐུར་རླུང་། །སྟེང་འོག་གཅིག་འདྲེས་ཁ་སྦྱོར་བུམ་ཅན་དྲུག །འབྱུང་བཞི་མཁའ་དང་ཡེ་
ཤེས་ཐིམ་རིམ་གྱིས། །ཐིག་ལེར་སྲོག་ཞུགས་གཡོ་མེད་གནས་པར་ཤོག ། འཛིན་པ་ནི་འཛིན་པ་སྟེ་ཛྙཱ་ར་ཎཱའོ། །འགྲེལ་
ཆེན་དུ། དེ་ལྟར་གནས་དྲུག་པོ་རྣམས་སུ། རིགས་དྲུག་གི་དབང་གིས་སྲོག་ཡང་དག་པར་སྡོམ་པ་ལས་གྲུབ་པར་བཅོམ་ལྡན་འདས་ཀྱིས་
གསུངས་སོ། །ཞེས་དང་། ཉི་མ་དཔལ་ཡེ་ཤེས་ཀྱིས།བྱང་ཆུབ་སེམས་ཀྱི་ཐིག་ལེ་ལ། སེམས་ཀྱི་གཞོན་པ་སྲོག་གི་རླུང་དང་། སྟོང་ཉིད་དང་
རོ་གཅིག་པ་ནི་འཛིན་པའོ། །ཞེས་གསུངས། གཏུམ་མོས་སྙིགས་མ་ཀུན་བསྲེགས་བཤང་གཅི་བྲལ། །མ་ཟོས་བཀྲེས་
མེད་གང་ཟོས་འཇུ་བ་དང་། །སྒྱུ་འཕྲུལ་རྡོ་རྗེ་གསུས་པོ་ཆེ་སོགས་མཐར། །ལྟེ་བའི་རེ་ཁར་རྟགས་བཅུ་རྫོགས་
མཐོང་ཤོག ། སྙན་རྒྱུད་ལས། མ་ཟོས་བཀྲེས་མེད་ཟོས་ཀྱང་འཇུ། །ཐུར་སེལ་མི་འཛག་བདེ་བ་འཛག །སྒྱུ་འཕྲུལ་རྡོ་རྗེ་གསུས་པོ་ཆེ། ། ~324~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལུས་ཡང་ལ་སོགས་མི་རྟོག་སྟེ། །ཞེས་དང་། ཐུན་མོང་བ། ལུས་གནད་དང་ལྟ་སྟངས་མན་ངག་བཞིན་བྱས་པས། གཡས་གཡོན་བརྒྱུ་
བ་ཇེ་ཆུང་དབུ་མར་ཆུད། །ལྟེ་བའི་མེ་རི་མེ་སྐྱོད་འབར་བ་ན། །སྙིང་ཁའི་ནཱ་ད་མ་གཡོས་འོད་གསལ་ཐིམ། །སྣ་
ཚོགས་འོད་གསལ་གང་སྣང་ཉམས་འགྱུར་ཤོག ། འགྲེལ་ཆེན་དུ། རླུང་གཉིས་ཡང་དག་ཕྲད་པའི་དབུས་སུ་ཤེས་པ་ལྟེ་བར་
སྲོག་དང་ཐུར་སེལ་གྱི་རླུང་ཡང་དག་པར་ཕྲད་པའི་དབུས་སུ། ཡུལ་རྣམས་ཤེས་རྣམ་པར་དབྱེ་བ་མེད་པའི་ཚིག་སྟེ་ཞེས་གསུངས། ཕ་རྒྱུད་པ་
རླུང་འདི་དང་འདིར་རླུང་སེམས་འདུས་པས་ཉམས་འདི་དང་འདི་འཆར་ཞེས་རླུང་གཙོ་བོ་བྱེད།  མ་རྒྱུད་པ་རྩ་གཙོ་བོར་བྱེད། དུས་འཁོར་བ་
ཐིག་ལེ་གཙོ་བོར་བྱེད་དོ། །རྗེས་དྲན།  རང་ཉིད་དང་པོའི་སངས་རྒྱས་འཁོར་ལོའི་མགོན། །རབ་མཛེས་ཕྱག་རྒྱ་གསུམ་
གྱི་སྙོམས་འཇུག་གིས། ། རྗེས་དྲན་གྱི་ཕྱག་ལེན་བསྒོམ་ཚུལ་སྐབས་སུ། ཕྱག་རྡོར་བསྟོད་འགྲེལ་ལས། འདི་ཉིད་བསྒོམ་པ་རྣམ་པ་
གཉིས་ཏེ། སྔོན་དུ་གཟུགས་བརྙན་བསྒོམ་པ་དང་། ཕྱིས་ནས་གཟུགས་བརྙན་བསྒོམ་པའོ། །སྔོན་དུ་གཟུགས་བརྙན་བསྒོམ་པ་ནི། དུ་བ་ལ་
སོགས་པའི་མཚན་ལ་གཟུགས་བརྙན་གྱི་མཐར་ཐུག་པ་བསྒོམ་པ། ཕྱིས་ནས་གཟུགས་བརྙན་བསྒོམ་པ་ནི། གཟུགས་བརྙན་མཐོང་བ། བྷ་གར་ལིང་ག་བཀོད། མཆོག་ཏུ་མི་འགྱུར་བའི་བདེ་བ་འཕེལ་བའི་དོན་དུ་བསྒོམ་པའོ། །ཞེས་གསུངས་པས། སྔར་སོར་བསྡུད་ཀྱི་སྐབས་དེ་ནི། སྔོན་གཟུགས་བརྙན་ལ་བསྒོམ་པ་ཡིན། འདིར་འཛིན་པའི་མཐར་གཏུམ་མོའི་མེ་འབར་བ་ལས་སེམས་གཏད་དེ། མི་གཡོ་གསུམ་གསུམ་ལྡན་དུ་བསྒོམ་པར་བྱའོ། །ཞེས་གསུངས། མི་འགྱུར་བའི་བདེ་བ་སྒྲུབ་བྱེད་ཕྱག་རྒྱ་ཆེན་མོ། གཡོ་བའི་བདེ་བ་སྒྲུབ་བྱེད་ཡེ་རྒྱ། འཛག་བདེ་སྒྲུབ་བྱེད་ལས་བྱའི་རྣལ་འབྱོར་གསུམ། ཕྱག་ཆེན་ལས་བདེ་བ་མ་སྐྱེས་ན་ཡེ་རྒྱ། དེ་ལས་མ་སྐྱེས་ན་ལས་རྒྱ་ལ་བརྟེན་ནས་བསྒོམ་དགོས། དེ་ཡང་། དབང་བརྟུལ་ཕྱག་རྒྱ་གསུམ་ཀ །དབང་འབྲིང་གིས་ཕྱག་ཆེན་དང་ཡེ་རྒྱ། རྣོན་པོས་ཕྱག་ཆེན་ཁོ་ན་བརྟེན་ནས་བསྒོམ་པར་བྱ་ཞེས་
རྗེ་བླ་མས་གསུངས།
 ལྟེ་བའི་དབུས་སུ་གཏུམ་མོ་འབར་བ་ཡིས། །དགའ་བཞིའི་ཡེ་ཤེས་ཉམས་སུ་མྱོང་བར་ཤོག །
འགྲེལ་ཆེན་དུ། གཏུམ་མོའི་སྣང་བ་གང་ཟག་གི་སྲིད་པ་གསུམ་གྱི་ནམ་མཁའ་ལ་གྱུར་པ་དེ་ནི། རྗེས་སུ་དྲན་པ་སྟེ་རྣམས་པ་
བཅུར་སྔར་གསུངས་སོ། །ཞེས་དང་། ཕྱག་རྡོར་བསྟོད་འགྲེལ་ལས། རྗེས་སུ་དྲན་པ་ཞེས་བྱ་བ་ནི་རང་གི་འདོད་པའི་ལྷ་མཐོང་བ། གཟུགས་ཀྱི་རྣམ་པ་རྣམ་པར་རྟོག་པ་དང་བྲལ་བའོ། །ཞེས་སོགས་གསུངས་སོ། ། ཕྱག་རྒྱ་གསུམ་ནི།
 གཏུམ་མོའི་ཟེར་གྱིས་ཟླ་བ་
ཞུ་བའི་རྒྱུན། ། མགྲིན་པ་སྙིང་ཁ་ལྟེ་བ་གསང་གནས་ཏེ།  གནས་བཞིར་བབས་པ་བུམ་ཅན་བཞི་བསྒོམས་པས། །ཡེ་
ཤེས་དགའ་བཞིའི་རིམ་སྐྱེས་རྟགས་ཤར་ཏེ། །གསང་ལྟེ་སྙིང་ཁ་མགྲིན་པའི་ཐིག་ལེ་མས་སྐུ། ། དེའི་ཚེ་འབོད་རླུང་
བཀག །མགྲིན་པ། སྙིང་ཁ། ལྟེ་བ། གསང་གནས་ཀྱི། བཞིན་དཀར་ལམ་དམར་ལམ་ནག་ལམ་གློག་སྟེ། གསུང་ཐུགས་རྡོ་རྗེའི་ལྷ་ཚོགས་
དང་། མི་འཕོ་བའི་བདེ་བའི་འོད་ཟེར་སྤྲོས་པས་རིམ་བཞིན་ལུས་ངག་ཡིད་གསུམ། འདོད་གཟུགས་གཟུགས་མེད་མྱང་འདས་ཀྱི་ཁམས་སྦྱངས། སྐུ་གསུང་ཐུགས་རྡོ་རྗེ་དང་། ཁམས་གསུམ་ཐམས་ཅད་ལྷར་བྱས། དེ་ཡང་མགྲིན་པར་ཡེ་ཤེས་ཀྱི་ཐིག་ལེ་བཟུང་བ་ལ་མྱང་འདས།
ཁམས་སྦྱངས། འཕོ་མེད་བདེ་བའི་འོད་ཟེར་སྤྲོས་པ་ལས། ཁམས་གསུམ་ལྷར་བྱས། དེ་རྣམས་ལ་སེམས་བཟུང་ངོ་། །
ལྷ་ཚོགས་སྤྲོ་~325~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བཞིས་ལུས་ཁམས་བཞི་སྦྱོང་ཤོག ། རྗེས་སུ་དྲན་པ་ནི་རྗེས་སུ་སེམས་པ་སྟེ། སྨྲ་ཏེ་ནུ་ཞེས་པའོ། །ལམ་འདིས་ཀུན་རྫོབ་ཀྱི་བདེན་
པ་སྒྲུབ་པར་བྱེད་དོ། །ཕྱག་རྡོར་བསྟོད་འགྲེལ་ལས། གཏུམ་མོའི་ཡེ་ཤེས་ཀྱི་འོད་ཟེར་གྱིས་ཟླ་བ་བཞུ་བར་གྱུར་པ་ན། གང་ཞིག་བྱང་ཆུབ་
ཀྱི་སེམས་ཀྱི་ཐིག་ལེའི་གཟུགས་ཀྱི་འོག་ཏུ་སོན་ལ། མགྲིན་པ་དང་ཞེས་པ་ནས། ཇི་སྲིད་རྡོ་རྗེ་ནོར་བུའི་མཐར་ལྡན་ཞིག་སྐྱེས་པའི་རང་
བཞིན་གྱིས་ཞེས་པའི་བར་གསུངས། ཏིང་ངེ་འཛིན།  ཕྱག་རྒྱ་འདོད་ལ་རྗེས་ཆགས་སྙོམས་འཇུག་ལས། ། རྗེས་དྲན་སྐབས་སུ།
ཕྱག་རྒྱ་གསུམ་ནི་མི་འགྱུར་བའི་བདེ་བ་ལ་ཐོབ་པ་ཐོབ་པར་བྱ་བའི་ཕྱིར་དུ་བསྒོམ། ཏིང་འཛིན་སྐབས་སུ། མི་འགྱུར་བའི་བདེ་བ་ཐོབ་ནས་འཕེལ་བའི་དོན་དུ་བསྒོམ་ཞེས་ཀུན་མཁྱེན་བུ་གསུངས།
རྔུལ་ཆུས་ལྕགས་ལྟར་འཕོ་མེད་བྱང་སེམས་ཀྱིས། །ལུས་ཕུག་
རྩིགས་པ་མ་ཀུན་ཟོས་འགྱུར་མེད་པའི། །བདེ་སྟོང་དབྱེར་མེད་ཏིང་འཛིན་མཆོག་ཐོབ་ཤོག ། འགྲེལ་ཆེན་དུ། ཤེས་
རབ་ཐབས་ཀྱི་བདག་ཉིད་ཀྱི་ནི་ཞེས་པ་ཤེས་བྱ་དང་། ཤེས་པ་གཅིག་ཏུ་འདྲེས་པར་གྱུར་པ་དེ། འགྱུར་མེད་བདེ་བའི་དབང་གིས་གཟུགས་
ལ་ཏིང་ངེ་འཛིན་ནོ། །ཞེས་དང་། ཕྱག་རྡོར་བསྟོད་འགྲེལ་ལས། དེ་ནས་ཏིང་ངེ་འཛིན་ཞེས་བྱ་བ་ནི་འདོད་པའི་ལྷ་ལ་རྗེས་སུ་ཆགས་པ་ལས། གང་འགྱུར་བ་མེད་པའི་བདེ་བ་ཐོབ་པ་སྟེ། དེ་ལ་གཅིག་ཏུ་གྱུར་པའི་སེམས་གཟུང་བ་། འཛིན་པ་དང་བྲལ་བ་ནི་དེ་བཞིན་གཤེགས་པ་རྣམས་ཀྱི་ཏིང་ངེ་འཛིན་གྱི་ཡན་ལག་ཏུ་བརྗོད་དོ། །ཞེས་གསུངས།
འཁོར་ལོ་དྲུག་ལ་མཆོག་གི་ཐིག་ལེ་དྲུག །མས་རིམ་འཕོ་ལ་ལྟ་ཚུལ་རྣམ་པ་དྲུག ། པོ་རྣམས་ཀྱི་དུས་དེ་རྣམས་
སུ་རིམ་པ་བཞིན་ནམ་མཁའི་ཐིག་ལེ་རྡོར་སེམས་ལ་བལྟ་བ་ནས། ཡེ་ཤེས་ཀྱི་ཐིག་ལེ་རྡོ་རྗེ་འཆང་ཆེན་ལ་ཡིད་གཏད་དེ་བསྒོམ་པར་བྱའོ། །
གསང་གནས། ལྟེ་བ། སྙིང་ཁ། མགྲིན་པ། དཔྲལ་བ། གཙུག་ཏོར་གྱི། བུམ་ཅན་དྲུག་གིས་རྩོལ་མེད་བསྒོམ་པ་ལས། ། ཏིང་ངེ་
འཛིན་བདེ་སྟོང་ཟུང་འཇུག་ཏུ་སོ་སོར་རང་གིས་རིག་པའི་བདག་ཉིད་ཏིང་ངེ་འཛིན་དུ་བྱེད་པའི་ས་མ་དྷི་ཞེས་པའོ། །གཅིག་པ་གཉིད་རྨི་ལམ་པད་པའི། འདུས་ཀྱི་རྩོལ་བ་དང་གི་འདྲེན་པ་ལ་མི་ལྟོས་པར།
གནས་སྐབས་བཞི་སྦྱངས་འབྲས་བུ་བཞི་འགྲུབ་ཤོག །
ལམ་འདིས་དོན་དམ་པའི་བདེན་པ་འགྲུབ་པར་བྱེད། འདིའི་འབྲས་བུ་ནི། དྲི་མེད་འོད་དུ། ཏིང་ངེ་འཛིན་གྱི་དག་པ་ཞེས་པ་རྒྱུ་འཐུན་རྣམ་
སྨིན། སྐྱེས་བུ་བྱེད་པའི་དྲི་མ་མེད་པའི་ནི། འདིར་གཟུང་བ་དང་འཛིན་པའི་སེམས་དག་པ་གཅིག་ཉིད་ཀྱི་གང་ཞིག་འགྱུར་བ་མེད་པའི་བདེ་བར་གྱུར་པའི་བདེ་བ་དེ་ཏིང་ངེ་འཛིན་དུ་གསུངས་ཏེ་ཞེས་པ་ནས། ཡེ་ཤེས་ལུས་ནི་འགྲུབ་པར་འགྱུར་བ་དབང་བཅུ་ལ་སོགས་པ་ཐོབ་པའི་བྱང་ཆུབ་སེམས་དཔར་འགྱུར་ཏེ། སོ་སོར་བསྡུད་པ་ལ་སོགས་པའི་ངེས་པའོ། །ཞེས་པའི་བར་རྒྱ་ཆེར་གསུངས་ཤིང་། གཞན་ཡང་འབྲས་
བུ་བཞིན་འགྲུབ་པ་ལ་སོགས་པར་གསུངས་སོ། །
འཕོ་ཆེན་བཅུ་གཉིས་ཉི་མའི་རྒྱུ་བ་འགགས། །དགའ་བ་བཅུ་དྲུག་ཟླ་
བའི་འཕེལ་འགྲིབ་ཞིག །རྟེན་འབྲེལ་བཅུ་གཉིས་འཁོར་ལོའི་ཆུ་འཛིན་བྲལ། །བདེན་དོན་བཅུ་གཉིས་མཁའ་
དབྱིངས་གསལ་བར་ཤོག །གང་ཚེ་བདེན་དོན་བཅུ་གཉིས་རྟོགས་པ་ན། །དེ་ཉིད་རྣམ་པ་བཅུ་དྲུག་ཀུན་རིག་ནས། །བཅུ་གཉིས་འཕོ་བས་བསྐྱེད་པའི་འཁོར་བའི་ཆོས། །སྡུག་ཀུན་རྟེན་འབྲེལ་བཅུ་གཉིས་འགོག་པར་ཤོག ། ~326~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གཡས་གཡོན་ཉི་ཟླའི་བརྒྱུ་བ་ནམ་མཁར་ཐིམ། །གཟུང་འཛིན་རྟོག་པའི་སྐར་ཚོགས་རང་སར་ནུབ། །རྟེན་
འབྲེལ་འཁོར་བའི་སྤྲིན་ཕུང་ཕྱོགས་མཐར་དེངས། །གནས་ལུགས་འོད་གསལ་ནམ་མཁའ་མངོན་འགྱུར་ཤོག ། འབྱུང་བཞི་ནམ་མཁའ་སྐྱེ་མེད་སྟོང་པར་ཐིམ། །སྟོང་པ་འགག་མེད་དུ་སོགས་རྟགས་བཅུར་ ཤར། །རྟགས་བཅུ་
བསླུ་མེད་རྣམ་ཀུན་སྟོང་པའི་གཟུགས། །སྟོང་གཟུགས་བདེ་འགྱུར་མེད་སྟོང་བདེ་ཟུང་འཇུག་ཤོག །ཐོག་མ་བར་དགེས་སྲོག་ཐུར་འགྲོ་འོང་བཀག །རྡོ་རྗེ་པད་མས་རབ་པད་ཉི་ཟེར་གྱི། །ཟླ་བ་ཞུ་བ་ནོར་བུའི་རྩེ་མོར་ནུབ། ། ཉི་ཁྲི་ཆིག་སྟོང་དྲུག་བརྒྱའི་རླུང་འགགས་པས། །ཟླ་བ་འཐུར་འབབ་གཙུག་ཏོར་དབུས་སུ་གནས། །རླུང་ཁམས་གྱེན་འགྲོ་རྡོ་རྗེ་ནོར་བུར་བརྟན། །ཡེ་ཤེས་སྒྲ་ཙམ་སྙིང་དབུས་འོད་གསལ་ཐིམ། །ཨེ་ཝཾ་ཟུང་འཇུག་རྡོར་སེམས་འབྲས་ཐོབ་ཤོག །རྩ་འཁོར་དྲུག་ཁོལ་ཁུ་རྡུལ་སྟེང་འོག་འཕེལ། །དུས་སྦྱོར་རླུང་འགགས་དེ་སྙེད་བདེ་བར་རྫོགས། །བཅུ་གཉིས་ས་བསྒྲོད་ཉེར་བཞིའི་དཔའ་བོ་དང་། །མཁའ་གསང་དབང་འདུས་གཞན་ཕན་ལྷུན་གྲུབ་ཤོག །དེ་ལས་ལངས་པའི་རྗེས་ཐོབ་ཐུན་མཚམས་སུ། །གང་ཤར་དུས་འཁོར་རྟེན་དང་དཀྱིལ་འཁོར་ལྷ། །གང་གྲགས་ཟབ་མོ་སྔགས་ཀྱི་ཡི་གེའི་སྒྲ། །གང་བསམ་ཏིང་འཛིན་མཆོག་ཏུ་གསལ་བར་ཤོག །
རྫོགས་སངས་རྒྱས་ནས་བརྒྱུད་པ་བར་མ་ཆད། །གྲུབ་ཆེན་ཀུན་གྱིས་འདི་བསྒོམས་འདི་ཡིས་གྲོལ། །
དཔྱད་གསུམ་དག་པའི་རྨད་བྱུང་གྲུབ་པའི་སྲོལ། །སངས་རྒྱས་དགྱེས་པའི་ལམ་བཟང་བླ་ན་མེད། །
རྡོག་ཉི་མ་སེང་
གེ་དང་། བཅོམ་ལྡན་པ་སོགས་ཀྱིས་ཆོས་འདི་ལ་ཟུར་གསུམ་བའི་དགག་པ་ཅུང་ཟད་སྔོན་བོད་ཡུལ་དུ་བྱུང་ཞིང་། ཕྱིས་སུ་བླ་མ་རྗེས་
བཙུན་པས། སཾ་བྷུ་ཊིའི་འགྲེལ་པར་ཐེག་པ་གསུམ་དང་འགལ་བ་དུ་མ་སྣང་བའི་ཕྱིར། བྱེད་པ་པོ་རྣམས་ཀྱང་བྱང་ཆུབ་སེམས་དཔའ་མ་ཡིན་ནོ། །ཞེས་མང་དུ་མཁྱེན་མཁྱེན་པ་དག་གསུང་ངོ་། །ཞེས་པའི་ལུང་ཚད་མར་བྱས་ནས། འདི་ཉིད་འཇམ་དབྱངས་ལ་སོགས་པ་ས་བཅུའི་དབང་ཕྱུག་རྣམས་ཀྱིས་བྱས་པའི་འཁྲུལ་མེད་ཡིན་མིན་ཐེ་ཚོམ་ཟ་ཟེར་བ་དང་། གང་ནས་བཤད་པའི་ཁུངས་ཀྱང་མི་འདུག་ན། ཞེས་སྤྱིར་དགག་པ་དང་། གང་དག་དྲན་པ་དང་ཡིད་བྱེད་བཀག་ནས། མུན་པ་ལ་མིག་གཅེར་བལྟས་བྱས་ཏེ་ཧར་བསྒོམ་བྱེད་པ་རྒྱ་ནག་ཧ་ཤང་གི་རིང་ལུགས་སུ་བཤད་ནས། ཁྱད་པར་ཟབ་ལམ་ལ་ཡང་དགག་པ་མཛད་མོད། དེ་དག་གི་རྩོད་ལན་རྒྱས་པ་སྔོན་གྱི་མཁས་གྲུབ་གོང་མ་རྣམས་ཀྱིས་མཛད་ཟིན་པས་འདིར་མ་བརྗོད་དོ། །ལུགས་འདིའི་བཤད་བསྒྲུབ་ཀྱི་སྲོལ་གཉིས་ཀ་གང་ལས་ཀྱང་ཆེས་མཆོག་ཏུ་གྱུར་ཅིང་། ལུགས་འདི་ལ་བརྟེན་པའི་གྲུབ་ཐོབ་ཀྱང་རྒྱ་བོད་དུ་གནམ་གྱི་སྐར་མ་ཙམ་བྱུང་ངོ་། །འདི་ཉིད་འཕགས་པ་ཡུལ་དུ་བྱུང་བའི་ཚུལ་ལ། འབྲོ་ལུགས་པ་ཁ་ཅིག །དུས་ཞབས་པ་ཆེན་པོས། འཇམ་དཔལ་གྱི་སྤྲུལ་པ་ཞིག་ལ་ཕྱག་བྱས་མཎྜལ་ཕུལ་གསོལ་བ་གདབ། དེས་མེ་ཏོག་ཅིག་སྤྱི་བོར་བཞག་ནས་བྱང་ཆུབ་སེམས་དཔའི་སྐོར་མ་ལུས་པ་ཁོང་དུ་ཆུད་པར་གྱུར་ཅིག །ཅེས་པ་ཙམ་གྱིས་ཁོང་དུ་ཆུད་ནས། དེ་ནས་རིམ་གྱིས་རྒྱ་གར་དུ་སྤེལ་བ་དང་། ཡང་ལུགས་གཅིག་ལ། དེ་ཉིད་ལ་སྤྱན་རས་གཟིགས་ཀྱི་སྤྲུལ་པ་ཞིག་གིས་བྱིན་གྱིས་བརླབས་ཏེ། དེ་ནས་~327~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
རིམ་གྱིས་རྒྱ་གར་དུ་སྤེལ་བར་འདོད་པ་དང་། ཡང་ལུགས་གཅིག་ལ། དེ་ཉིད་ལ་སྒྲོལ་མས་ལུང་བསྟན་ཏེ། ཤཾ་བྷ་ལར་བྱོན། སྤྱན་རས་
གཟིགས་ཀྱིས་ལམ་ནས་བསུས་ནས། མ་ལ་ཡའི་ཚལ་གྱི་དཀྱིལ་འཁོར་ཁང་པར་ཁྲིད་དེ། དབང་བསྐུར་རྒྱུད་འགྲེལ་བཤད། དཔེ་རྣམས་ཀྱང་གནང་སྟེ། ཚུར་བྱོན། དེ་ནས་རྒྱ་གར་དུ་སྤེལ་བར་འདོད། རྭ་ལུགས་ལ། རིགས་ལྡན་དཔལ་སྐྱོང་ཚུར་བྱོན་ཏེ། དུས་ཞབས་པ་ལ་ཟླ་བ་བཞི་བརྒྱུད་འགྲེལ་གསུངས། དེ་ནས་རིམ་གྱིས་རྒྱ་གར་དུ། སྤེལ་བར་འདོད། བོད་ཡུལ་དུ་དང་པོར་མེ་མོ་ཡོས་ཀྱི་ལོ་ལ་གྱི་ཇོ་ལོ་ཙཱ་བ་
དཔོན་སློབ་རྣམས་ཀྱིས་བསྒྱུར་ཏེ་སྲོལ་ཕྱེ་བ་ཡིན་ནོ། །
དུས་ཀྱེ་ཟུང་འཇུག་ལུགས་གཉིས་གཉིས་མེད་སྲོལ། ། གཉིས་མེད་ཀྱི་
རྒྱུད་ལ། དུས་འཁོར་ཀྱེ་རྡོ་རྗེ་གཉིས་ལས། དུས་ཀྱི་འཁོར་ལོ་ལའང་། བཤད་པའི་སྲོལ་ལའང་། འགྱུར་མི་གཅིག་པ་ཉི་ཤུ་རྩ་གཉིས་ཙམ་
བྱུང་ཞིང་། བཤད་སྲོལ་ཀྱང་། གྱི་ཇོ། དགེ་བློ། བློས་སྙིང་པོ། མང་འོར་བྱང་ཆུབ་ཤེས་རབ། བསོད་རྩེ། ཙ་མི། ཁེ་ཁད་ལོ་ཙཱ་བ། དིང་རི་ལོ་ཙཱ་བ། སྟེང་ལོ། ར་བྱིད་ལོ་ཙཱ་བ། རྭ། འབྲོ། གཉན། ཐང་སྟོན། ཕྱག་མོ། ཤོང་ལོ། ཡར་ལུང་ལོ་ཙཱ། སྤང་ལོ། ས་སྐྱ་སྒྲ་ཚད་པ། རྗེ་བླ་མ། བློས་རྣམ་གཉིས། ལོ་ཆེན་བྱང་རྩེ། ཇོ་ཞལ་གཉིས། ལུགས་གཉིས་གཅིག་ཏུ་འགྲེལ་བ་རྟག་པ་ཆོས་རྡོར་ལ་སོགས་ཏེ་བགྲང་བ་ལས་འདས་པ་བྱུང་མོད། དེ་རྣམས་ཀྱི་ནང་ནས། དབང་བཤད་མན་ངག་ལག་ལེན་དང་བཅས་པ་ལ། ཆོས་མཆོག་ཏུ་གྱུར་པ་ནི་ཀུན་མཁྱེན་བུའོ། །ཞེས་མཁས་པ་ཆེན་པོ་དག་གསུངས་སོ། །བོད་ཡུལ་དུ་འགྱུར་བཤད་དཔག་ཏུ་མེད་པ་བྱུང་ནའང་། དུས་འཁོར་གྱི་བཤད་བཀའ་མན་ངག་དང་ལྡན་པ་ནི། གཙོ་ཆེ་བ། རྭ། འབྲོ། ཙ་མི་ཟ་གྱི་རྒྱུན་ལས་བྱུང་ངོ་ཞེས་ཀུན་མཁྱེན་བུ་གསུང་། བསྒྲུབ་པ་མན་ངག་གི་སྲོལ་ལའང་རྒྱ་གར་ནས་བྱུང་བ། ཕྱག་ན་རྡོ་རྗེ། ཤ་ཝ་རི། ཟླ་གྲགས། ནཱ་རོ་པ། སངས་རྒྱས་ཡེ་ཤེས་ཞབས། དུས་ཞབས་པ། དཔེ་མེད་བསྲུང་བ། ཉི་མ་དཔལ་ཡེ་ཤེས། ཨ་ཝ་དྷུ་རིངས། ཇོ་བོ་རྗེ། ཁ་ཕྱེ་པཎ་ཆེན་རྣམས་ཀྱིས་མཛད་པ་དང་། བོད་དུ་བྱུང་བ། གྱི་ཇོ། ཙ་མི། རྒ་ལོ། ས་སྐྱ་པ་ནས་བརྒྱུད་པ་ལུགས་གསུམ་དང་། འབྲོ་ལུགས། རྭ་ལུགས། པཎ་ཆེན་ཤཱཀྱ་ཤྲཱི་ནས་བརྒྱུད་པ་ལུགས་གསུམ། བི་བྷུ་ཏི་ནས་བརྒྱུད་པ་ལུགས་བདུན། མན་ལུང་པ། ཡུ་མོ། ཨུ་རྒྱན་པ། ཐར་ལོ། སྲོན་པ། ཇོ་ཞལ་ནས་བརྒྱུད་པ་སོགས་སྲོལ་ལུགས་དཔག་ཏུ་མེད་པ་ཞིག་བྱུང་ཞེས་རྗེ་བླ་མས་
གསུངས།

ཟབ་རྒྱས་གཏིང་དཔག་དཀའ་མོད་དེ་ལྟ་ནའང་། །ཟུང་འཇུག་སྤྱི་ལམ་དབང་དང་རིམ་པ་གཉིས། །དེ་
ལས་གཙོ་བསྡུས་མཐར་ཐུག་ཉམས་ལེན་འདི། །གནས་གསུམ་མཁའ་འགྲོའི་སྲོག་སྙིང་མྱུར་ཁྱད་ལམ། །ཆེས་
མཆོག་ཡང་སྙིང་མི་འགྱུར་བདེ་བ་མཆོག ། དེ་བཞིན་དུ་རྣལ་འབྱོར་པ་མཆོག་ཏུ་མི་འགྱུར་བའི་བདེ་བ་བསྒྲུབ་པ་ལ་མངོན་པར་
དགའ་བ། བླ་མ་དམ་པའི་མན་ངག་ཐོབ་པ། སྡིག་པའི་གྲོགས་པོ་ཡོངས་སུ་སྤངས་པ། ངུ་བ་ལ་སོགས་པའི་མཚན་མ་བསྒོམ་པ། ལས་དང་
པོ་པ་དབུ་མ་རྣམ་པར་སྦྱངས་པ། སེམས་ཅན་ཐམས་ཅད་ལ་བུ་གཅིག་པ་ལྟ་བུ། མཆོག་ཏུ་བརྩེ་བའི་སེམས་རྗེས་སུ་བཅིངས་པ། འཇིག་རྟེན་པ་དང་། འཇིག་རྟེན་ལས་འདས་པའི་བདེན་པ་ལ་བརྟེན་པ། བུ་དང་ཆུང་མ་ལ་སོགས་པ་དང་། རང་གི་ལུས་ལ་ལྟོས་པ་མེད་པ། ཚོགས་ཁང་དང་། གཙུག་ལག་ཁང་དང་། བླ་མའི་རྫས་ཉེ་བར་ལོངས་སྤྱོད་པ་ལས་ཕྱི་རོལ་ཏུ་གྱུར་པ། སངས་རྒྱས་དང་བྱང་ཆུབ་སེམས་~328~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དཔའི་ལམ་ལ་བརྟེན་པ། བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་ཏེ་ཚངས་པའི་གནས་པ་བཞིས་རྣམ་པར་གནས་པ།
ཞི་བའི་ལས་ལ་སོགས་པས་འཇིག་རྟེན་པའི་དངོས་གྲུབ་བསྒྲུབ་པ་ལ་མངོན་པར་དགའ་བ་སྤངས་པ། ཐམས་ཅད་མཁྱེན་པའི་རྐང་བསྟེགས་ལ་འཛེག་པར་འདོད་པ། དཀྱིལ་འཁོར་གྱི་འཁོར་ལོ་ལ་སོགས་པའི་རྣམ་པར་རྟོག་པ་བསྒོམ་པ་ཡོངས་སུ་སྤངས་པ། ནམ་མཁའི་ཁམས་ལ། རྣམ་པ་ཐམས་ཅད་པའི་སྟོང་པ་ཉིད་མེ་ལོང་གི་ཕྲ་ཕབ་པ་བཞིན་དུ་སྐྱེ་བའི་ཆོས་ངེས་པར་མཐོང་བ། རང་གི་སེམས་ཀྱིས་སྤྲོས་པའི་རབ་ཏུ་སྣང་བ་རྨི་ལམ་དང་མཚུངས་པའི་དོན་དུ་སེམས་ལ། རྡུལ་ཕྲ་རབ་ཚོགས་པའི་བདག་ཉིད་ཀྱི་ཆོས་རྣམ་པར་དཔྱད་པའི་སྟོང་པ། ཆད་པའི་སྟོང་པ་ཉིད་ལ་རིང་དུ་བྱས་པ། ནང་གི་བདེ་བ་རང་རིག་པར་བྱ་བའི་ཆོས་ལ་རྗེས་སུ་ཆགས་པ། ཕྱི་རོལ་ཀྱི་དབང་པོས་རང་རིག་པར་བྱ་བའི་བདེ་བའི་ཆོས་ཡོངས་སུ་སྤངས་པ། ཤེས་རབ་དང་ཐབས་ཀྱི་བདག་ཉིད་ཅན་བྱང་ཆུབ་ཀྱི་སེམས་བརྟན་པར་བྱེད་པ་ལ་གཅིག་ཏུ་མཁས་པ། མཆོག་ཏུ་མི་འགྱུར་བའི་བདེ་བ་ཆེན་པོའི་ཤེས་རབ་ཡེ་ཤེས་ཀྱི་ལམ་གྱི་མན་ངག་ཐོབ་པས་རྟེན་དང་བརྟེན་པ་མཚན་མ་མེད། ཁ་དོག་དང་། དབྱིབས་དང་། དཀྱིལ་འཁོར་གྱི་ལྷ་ཡོངས་སུ་བརྟགས་པའི་ཆོས་མི་འདོད་དོ། །
གཞན་ཡང་རྣམས་པར་རྟོག་པའི་སེམས་ལས་དཀྱིལ་འཁོར་གནས་པ་མེད་དེ། གང་གི་ཕྱིར་སྐྱེ་བ་དང་འགག་པའི་ཆོས་ཅན་ཉིད་
ཀྱི་ཕྱིར་རོ། །འདིར་སྐད་ཅིག་གང་ལ་རྣལ་འབྱོར་པས་གཙོ་བོ་བསྒོམ་པར་བྱེད་པའི་སྐད་ཅིག་དེ་ལ་ཤར་ལ་སོགས་པའི་ལྷ་རྣམས་མེད་ཅིང་། སྐད་ཅིག་གང་ལ་ཤར་གྱི་ལྷ་བསྒོམ་པར་བྱེད་པའི་སྐད་ཅིག་དེ་ལ་གཙོ་བོ་ལ་སོགས་པ་རྣམས་མེད་དེ། དེ་ལྟར་རིམ་པས་ལྷ་རྣམས་ཐམས་ཅད་མེད་དོ། །གང་གི་ཚེ་སྔོན་པོའི་ཞལ་བསྒོམ་པར་བྱེད་པ་དེའི་ཚེ། དམར་པོ་ལ་སོགས་པའི་ཞལ་རྣམས་མེད་ཅིང་། གང་གི་ཚེ་དམར་པོའི་ཞལ་བསྒོམ་པར་བྱེད་པ་དེའི་ཚེ་སྔོན་པོ་ལ་སོགས་པ་རྣམས་མེད་དེ། དེ་ལྟར་རིམ་པས་ཞལ་ཐམས་ཅད་མེད་དོ། །གང་གི་དུས་ན་རྡོ་རྗེའི་མཚན་མ་བསྒོམ་པར་བྱེད་པ་དེའི་དུས་ན། རལ་གྲི་ལ་སོགས་པའི་མཚན་མ་རྣམས་མེད་ཅིང་། གང ་གི་དུས་ན་རལ་གྲིའི་མཚན་མ་བསྒོམ་པ་དེའི་དུས་ན་རྡོ་རྗེ་ལ་སོགས་པའི་མཚན་མ་རྣམས་མེད་དོ། །དེ་ལྟར་རིམ་པས་མཚན་མ་ཐམས་ཅད་མེད་པར་འགྱུར་བའི་ཕྱིར་ཇི་ལྟར་ཡོད། བུམ་པའི་ཤེས་པ་འགགས་པར་འགྱུར་བ་ན། སྣམ་བུའི་ཤེས་པ་སྐྱེ་བར་འགྱུར་བ་ཇི་ལྟ་བ་བཞིན་དུ། དཀྱིལ་འཁོར་གྱི་གཙོ་བོའི་ཤེས་པ་འགགས་པ་ན། ཤར་གྱི་ལྷའི་ཤེས་པ་སྐྱེ་བར་འགྱུར་ན། དེ་ལྟར་སྐྱེས་པ་རྣམས་ནི་སྐྱེས་པ་འགགས་པའི་ཕྱིར་མེད་ཅིང་། མ་སྐྱེས་པ་རྣམས་ནི་མ་སྐྱེས་པའི་ཕྱིར་མེད་དེ། སྐྱེས་པ་དང་མ་སྐྱེས་པ་དག་མེད་པའི་ཕྱིར་ཐམས་ཅད་མེད་དོ། །དེའི་ཕྱིར་རྣལ་འབྱོར་པས་ཕྱག་རྒྱ་ཆེན་པོའི་དངོས་གྲུབ་ཀྱི་དོན་དུ་རྣམ་པར་རྟོག་པའི་བསྒོམ་པ་མི་བྱའོ། །བཅོམ་ལྡན་འདས་ཀྱི་མཚན་ཡང་དག་པར་བརྗོད་པའི་ཤིན་ཏུ་རྣམ་པར་དག་པའི་ཆོས་ཀྱི་དབྱིངས་ཀྱི་ཡེ་ཤེས་ལ་བསྟོད་པ་ལས། ཚིགས་སུ་བཅད་པ་བཅོ་ལྔ་པ་གསུངས་པ་འདི་ལྟ་སྟེ། དོན་གྲུབ་བསམ་པ་གྲུབ་པ་སྟེ༑ ༑ཀུན་ཏུ་རྟོག་པ་ཐམས་ཅད་སྤང་། །རྣམ་པར་མི་རྟོག་དབྱིངས་མི་ཟད། །ཆོས་དབྱིངས་དམ་པ་ཟད་མི་ཤེས། །ཤེས་སོ། །རྡོ་རྗེ་སེམས་དཔའི་ང་རྒྱལ་ཡང་མི་བྱའོ། །བསྟོད་པ་དེ་ཉིད་ལས། ཚིགས་སུ་བཅད་པ་བཅོམ་ལྡན་འདས་ཀྱི་གསུངས། རིག་པ་དང་ནི་རྐང་པར་ལྡན། ། བདེ་གཤེགས་འཇིག་རྟེན་རིག་པའི་མཆོག །བདག་གིར་མི་འཛིན་ངར་མི་འཛིན། །བདེན་པ་གཉིས་ཀྱི་ཚུལ་ལ་གནས། །ཞེས་པ་སྟེ། དེ་~329~སྡོམ་པ་གསུམ་ལས་བརྩམས་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ།
བཞིན་གཤེགས་པའི་གསུང་འདིའི་ཕྱིར། རྣམ་པར་རྟོག་པའི་སྒོམ་པ་དང་། །རྡོ་རྗེ་སེམས་དཔའི་ང་རྒྱལ་ཡང་དོན་དམ་པའི་བདེན་པ་ལ་
བརྟེན་པའི་རྣལ་འབྱོར་པས་མི་བྱའོ། །ཞེས་གསུངས། འདི་རྣམས་གྲུབ་ཆེན་མན་ལུངས་པས་གང་གཤེགས་པར་གོང་པར་སྦས་ཏེ་བསྣམས་
པས། འདི་རྣམས་ལ་མན་ལུང་གུ་རུའི་གོང་ཁུག་མར་གྲགས་སོ། ། སྐལ་དམན་སྐྱེ་བོ་འཇུག་གམ་མིན་ཡང་རུང་། །སྐལ་ལྡན་
འདི་བསྒོམ་འདི་ཡིས་གྲོལ་བར་ཤོག །རིམ་གཉིས་ཏིང་འཛིན་གོམས་པ་མངོན་གྱུར་ནས། །སྤྲོས་བཅས་སྤྲོས་
མེད་ཤིན་ཏུ་སྤྲོས་མེད་ཀྱི། །སྤྱོད་པས་མཚམས་སྦྱར་ལྟ་བས་བོགས་དབྱུང་སྟེ། །དུས་ཀྱི་འཁོར་ལོའི་ས་ལམ་ཀུན་བསྒྲོད་ཤོག །ཚིག་ཕྲེང་སྦུ་ལས་མ་ངོམས་དེ་དོན་བསྒོམ། །དེ་ནས་བཟུང་སྟེ་དུས་འཁོར་རྣལ་འབྱོར་པ། ། ཞེས་བྱར་མིང་ཐོབ་ཀུན་གྱིས་མཆོད་པ་དང་། །སྤྱི་བོའི་ཐོད་བཞིན་རྒྱུན་དུ་བསྟེན་པར་ཤོག །མདོ་རྒྱུད་མན་ངག་ཆོས་ཚུལ་རྒྱལ་མཚོའི་སྒོ། །ཀུན་ལས་ཟབ་རྒྱས་དུས་ཀྱི་འཁོར་ལོའི་རྒྱུ། །བྱང་ཆུབ་སེམས་དཔའི་རྨད་བྱུང་ལམ་སྲོལ་དེར། །ཐར་འདོད་སྐྱེ་བོ་རིང་ནས་འཇུག་པར་ཤོག །མཁས་རྣམས་གྲགས་པ་གཙོར་འཛིན་ཚིག་ལ་ཞེན། ། སྒོམ་ཆེན་འཚོ་བའི་རྗེས་འབྲང་གྱ་ཚོམས་བསྒོམ། །འགྲོ་གཞན་དོན་མེད་བྱ་བས་ཚེ་ལོ་འདའ། །དེ་རྣམས་ཀུན་ཀྱང་ཚུལ་འདིར་འཇུག་པར་ཤོག །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །ཉི་ཟླ་ལྟར་གྲགས་དུས་ཀྱི་འཁོར་ལོ་ཡི། །སྙེན་སྒྲུབ་རྣམས་བཞི་ཟབ་ལམ་རྣལ་འབྱོར་དྲུག །ཐུན་བཞིར་བསྒོམ་པས་ཚེ་འདིར་མཆོག་ཐོབ་ཤོག །གལ་ཏེ་ཚེ་འདིར་སངས་རྒྱས་མ་ཐོབ་ན། །འཆི་ཚེ་དཔའ་བོ་མཁའ་འགྲོའི་ཚོགས་རྣམས་ཀྱིས། །མཁའ་སྤྱོད་གནས་སུ་དྲུག་བརྒྱ་སོ་དྲུག་གི། །དུས་འཁོར་དཀྱིལ་འཁོར་དབུས་སུ་འཁྲིད་པར་ཤོག ། དུས་དེར་ཟབ་མོའི་ལམ་ལ་འབད་པ་ན། །བདེ་སྟོང་དབྱེར་མེད་ཟུང་འཇུག་ཏིང་འཛིན་གྱིས། །སྤང་བྱའི་བག་ཆགས་མ་ལུས་ཀུན་སྤངས་ཏེ། །དུས་ཀྱི་འཁོར་ལོའི་གོ་འཕང་བརྙེས་པར་ཤོག །ཁྱད་པར་དུས་ཀྱི་འཁོར་ལོའི་ཤིང་རྟའི་སྲོལ། །ས་བཅུའི་བྱང་ཆུབ་སེམས་དཔས་ཕྱེ་བ་བཞིན། །རང་ཉིད་བསྒྲུབ་དང་གཞན་ལ་འདོམས་པ་ལས། །གེགས་མེད་ཕྱོགས་དུས་ཀུན་དུ་རྒྱས་བྱེད་ཤོག །ཆེན་པོ་རྣམས་ཀྱིས་ལན་བརྒྱར་བསྔགས་པ་ཡི། །སྙན་རྒྱུད་ཚད་མ་བཞི་ལྡན་གྲུབ་པའི་སྲོལ། །དཔྱོད་ལྡན་མཁས་པ་མགུ་བསྐྱེད་རྩོད་བྲལ་བ། །ལམ་བཟང་འདི་དང་མཇལ་བ་བླ་མའི་དྲིན། །སྔགས་སྡོམ་རྒྱུད་སྡེ་བཞིན་ཉམས་སུ་ལེན་པའི་གསང་བའི་ཉམས་ལེན་གྱི་སྐབས་ཏེ་གསུམ་པའོ།།  །།
ལྷ་མིའི་སྟོན་པས་བཀའ་བསྩལ་སྡུད་པོས་བསྡུས། །མཁས་དང་གྲུབ་ཆེན་ཀུན་གྱིས་བསྒྱུར་བཤད་
བསྒོམས། །འཕགས་ཡུལ་གངས་རིའི་ཁྲོད་སོགས་ཡུལ་ཀུན་ན། །ཉི་མ་ཟླ་བ་ལྟ་བུར་གྲགས་པ་ཡི། །སོ་སོ་ཐར་དང་བྱང་སེམས་ཚུལ་ཁྲིམས་གཉིས། །རིམ་བཞིན་སྟོན་པའི་འདུལ་བ་མདོ་སྡེའི་སྲོལ། །ཡོན་ཏན་འོད་དང་རྒྱལ་~330~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྲས་ཞི་བ་ལྷས། །ལེགས་པར་ཕྱེ་བའི་རིང་ལུགས་རྨད་བྱུང་དང་། །འཇམ་དབྱངས་མི་ཕམ་མགོན་པོའི་
དགོངས་པའི་བཅུད། །ཀླུ་སྒྲུབ་ཐོགས་མེད་ཞབས་ཀྱི་ཤིང་རྟའི་སྲོལ། །དཔལ་ལྡན་ཟླ་བ་ཆོས་ཀྱི་གྲགས་པ་ཡིས། །ལེགས་པར་བཀྲལ་བའི་རིང་ལུགས་བླ་ན་མེད། །བརྒྱད་ཁྲི་བཞི་སྟོང་ཆོས་ཚུལ་རྒྱལ་མཚོའི་ཏོག །གྲུབ་པའི་དབང་ཕྱུག་ཀུན་གྱི་བསྒྲོད་པའི་གནས། །ཕ་རྒྱུད་འདུས་པ་མ་རྒྱུད་བདེ་བའི་མཆོག །གཉིས་མེད་ཀྱེ་རྡོར་དུས་ཀྱི་འཁོར་ལོ་ལ། །ཡོངས་འཛིན་མཁས་པའི་དྲུང་དུ་ལན་བརྒྱར་གཏུགས། །གཞུང་བརྒྱ་བལྟས་དང་ཁྲིད་བརྒྱ་བསམ་པ་ན། །ཉམས་ལེན་གནད་ལ་འཁྲུལ་པ་མེད་དམ་སྙམ། །དེ་ཕྱིར་འདི་ལ་གཞན་དྲིང་མི་འཇོག །རྒྱ་བོད་མཁས་གྲུབ་ཀུན་ལ་རྩོད་བྲལ་བའི། །ཚུལ་གཉིས་ཐེག་པའི་ཤིང་རྟའི་ལམ་སྲོལ་ལ། །སྔོན་བྱོན་མཁས་གྲུབ་གོང་མའི་བཞེད་ཇི་བཞིན། །འཁྲུལ་མེད་ཉམས་ལེན་བྱེད་ལ་རང་སེམས་བདེ། །བོད་ཡུལ་འདི་ན་སྒོམ་པར་ཁས་འཕྱེ་རྣམས། །ལ་ལ་སྐྱབས་སུ་མི་འགྲོ་སངས་རྒྱས་པ། །ཁ་ཅིག་སེམས་བསྐྱེད་སྤངས་པའི་ཐེག་ཆེན་པ༑ ༑གཞན་དག་སྨིན་གྲོལ་བོར་བའི་གསང་སྔགས་པ། །རིས་མེད་ཆོས་ཚུལ་ཀུན་ལ་དད་མེད་ཀྱང་། །བྱང་ཕྱོགས་འདི་ན་ས་སྐྱ་པ་ཞེས་པ། །རྩོད་ལྡན་དུས་ཀྱི་རྒྱལ་བ་གཉིས་པ་ཡིན། །བདག་ཀྱང་གཙོ་བོར་དེར་འཇུག་ཀློག་པ་པ། །དེ་ཕྱིར་ཐར་འདོད་དཔྱོད་ལྡན་མཁས་པ་རྣམས། །ཕྱོགས་ལས་རྣམ་པར་རྒྱལ་བའི་སྲོལ་འདིར་ཞུགས། །དེ་ལས་འབྲས་འབྱུང་གདོན་མི་ཟའོ་ཞེས། །ཡིད་ཆེས་བརྙེད་པའི་དགེ་སློང་སྤོང་བ་པ། །དཔྱད་གསུམ་དག་པའི་རྨད་བྱུང་ལམ་སྲོལ་ལ། །ཞུགས་པ་འདི་ཡང་བཤེས་གཉེན་དམ་པའི་དྲིན། །དེས་ན་ཡོངས་འཛིན་མཁས་པ་བསྟེན་ཅིག་ཅེས། །ཀུན་ལ་ཐལ་མོ་སྦྱར་ཏེ་གསོལ་བ་འདེབས། །དང་པོར་དགེ་བའི་བཤེས་ལ་གཞུང་གདམས་ནོད། །བར་དུ་ཟབ་རྒྱས་གཞུང་དང་སྦྱར་ཏེ་བསམ། །ཐ་མར་ངེས་པའི་དོན་ལ་ཐག་ཆོད་གླུ། ། བླ་མ་ཡི་དམ་བཀའ་བསྟོད་བསྲུང་མར་འབུལ། །འཁོར་བའི་ཉེས་རིག་ཐར་པའི་ཕན་ཡོན་ཤེས། །ཐོས་པས་མི་དམན་ན་ཚོད་རྒན་པོར་སྟུག །ཉམས་ལེན་གནད་ཤེས་དེ་ཕྱིར་ཁོ་བོ་ཡང་། །སྔར་བཤད་ཚུལ་ལ་བསྒྲུབ་པའི་ཡིད་དམ་བཅའ།། །།
སྡོམ་གསུམ་ལས་བརྩམ་པའི་ཕྱི་ནང་གསང་གསུམ་གྱི་ཉམས་ལེན་རིན་ཆེན་སྤུངས་པ་ཞེས་བྱ་བ་འདི་ནི། ས་གསུམ་ན་འགྲན་ཟླ་
དང་བྲལ་བའི་རྗེ་བཙུན་ཐམས་ཅད་མཁྱེན་པའི་བཤེས་གཉེན་བཀའ་དྲིན་མཉམ་མེད། རྒྱལ་བ་རྡོ་རྗེ་འཆང་ཆེན་པོ་དཔལ་ཤཱཀྱ་མཆོག་ལྡན་
གྱི་ཞབས་རྡུལ་སྤྱི་བོས་བླངས་ཤིང་། གསུང་གི་བདུད་རྩི་མྱངས་པ། འོམ་ཕུག་བྲག་དམར་གྱི་བཙུན་པ་ཀུན་དགའ་ཚེ་འཕེལ་གྱིས་རང་ལོ་ལྔ་བཅུ་ང་གཅིག་པ་ཤིང་ཕོ་བྱི་ལོ་སྨིན་དྲུག་ཟླ་བའི་ཡར་ཚེས་གཅིག་ལ་འོམ་ཕུག་བྲག་དམར་དགའ་ལྡན་ཡང་རྩེའི་གཞལ་མེད་ཁང་ཆེན་པོར་ཡི་གེར་བཀོད་པའོ། །འདིས་ཀྱང་བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །མངྒལཾ།། ~331~༄༅།  །སྡོམ་པ་གསུམ་གྱི་བསླབ་བྱའི་བཅའ་ཡིག་ལེགས་ཉེས་རང་ཞལ་སྟོན་པའི་
མེ་ལོང་ཞེས་བྱ་བ་བཞུགས་སོ། །
འཇམ་དབྱངས་བློ་གཏེར་དབང་པོ།
ཨོཾ་སྭ་སྟི། སྐུ་གསུམ་མངོན་གྱུར་སྟོན་པ་རྫོགས་སངས་རྒྱས། །དེས་གསུངས་ཐེག་པ་གསུམ་གྱི་དམ་
པའི་ཆོས། །དེ་འཛིན་འཕགས་པའི་དགེ་འདུན་དང་བཅས་པས། །བྱང་ཆུབ་བར་དུ་འབྲལ་མེད་རྗེས་སུ་བཟུང༌། །
ཁྱད་པར་འཆད་རྩོད་རྩོམ་པའི་ཕྲིན་ལས་ཀྱིས། །ཐུབ་བསྟན་དབྱར་གྱི་མཚོ་བཞིན་སྤེལ་མཛད་པའི། །ས་སྐྱའི་རྗེ་བཙུན་གོང་མ་རྣམ་ལྔ་དང༌། །ངོར་ཆེན་ཡབ་སྲས་བརྒྱུད་པར་བཅས་རྣམས་མཆོད། །ཚུལ་གནས་ཁྲིམས་ཀྱི་ཁང་པ་ལ་གནས་པའི། །དགེ་འདུན་འདུས་པ་རྒྱ་མཚོའི་སྙན་དྲུང་དུ། །སྡོམ་པ་གསུམ་གྱི་དགག་སྒྲུབ་བསླབ་བྱ་རྣམས། །སྟོན་པས་གསུངས་བཞིན་མདོར་བསྡུས་བཤད་པར་བྱ། །
དེ་ལ་འདིར་སྐབས་སུ་བབས་པའི་དོན་ནི། རང་རེ་རྣམས་རྙེད་པར་དཀའ་བའི་དལ་འབྱོར་གྱི་ལུས་ཐོབ།
མཇལ་བར་དཀའ་བ་སངས་རྒྱས་ཀྱི་བསྟན་པ་དང་མཇལ་བ་འདི་ལྟ་བུའི་སྐལ་བཟང་བླ་ན་མེད་པའི་སྐབས་འདིར། རང་གཞན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་ཐར་པའི་ཐབས་ལ་འབད་དགོས་ཏེ༑ སྤྱོད་འཇུག་ལས། མི་ཡི་གྲུ་ལ་བརྟེན་ནས་ནི། །སྡུག་བསྔལ་རྒྱ་མཚོ་ཆེ་ལས་སྒྲོལ། །གྲུ་འདི་ཕྱི་ནས་རྙེད་དཀའ་བས། །རྨོངས་པའི་དུས་སུ་གཉིད་མ་ལོག །ཞེས་གསུངས་ཤིང༌། དེར་མ་ཟད་འཇིག་རྟེན་ན་ཕན་པ་དང་བདེ་བ་མ་ལུས་པའི་འབྱུང་གནས་གཅིག་པུར་གྱུར་པ་རྒྱལ་བའི་བསྟན་པ་རིན་ཆེན་ཡིན་ལ། དེ་ཉིད་དར་ཞིང་རྒྱས་ལ་ཡུན་རིང་དུ་གནས་པའང་བསྟན་འཛིན་དགེ་འདུན་རྣམས་ལ་རག་ལས་པར་མ་ཟད། རང་རེ་རྣམས་སྡོམ་གསུམ་གྱི་སྒོར་ཞུགས་ཏེ་སྐྲ་བཅད་ལུས་བསྒྱུར་མིང་བརྗེ་བ་སོགས་བྱས་ནས་བྱས་པ་ལྟར་སྟོན་མཆོག་ཐུབ་པའི་དབང་པོས་ཇི་ལྟར་བཀའ་སྩལ་པ་བཞིན་བསླབ་པ་རིན་པོ་ཆེ་མིག་གི་འབྲས་བུ་ལྟར་བསྲུང་དགོས་ཏེ།  ཚུལ་ཁྲིམས་ཡང་དག་པར་ལྡན་པའི་མདོ་ལས། དགེ་སློང་དག་སྲོག་དང་བྲལ་ཞིང་ཤི་བ་ནི་སླའི། ཚུལ་ཁྲིམས་ཉམས་ཤིང་ཞིག་པ་དེ་ལྟར་མ་ཡིན་ནོ། །དེ་ཅིའི་ཕྱིར་ཞེ་ན། སྲོག་དང་བྲལ་ཞིང་ཤི་བ་ནི་ཚེ་འདི་ཉིད་ཀྱི་སྐྱེ་བ་ཟད་~332~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པར་འགྱུར་གྱིས། ཚུལ་ཁྲིམས་ཉམས་ཤིང་ཞིག་པ་ནི་སྐྱེ་བ་འབུམ་ཕྲག་བརྒྱའི་བར་དུ་རིགས་དང་བྲལ་ཞིང་བདེ་
བ་སྤངས་ཏེ་རྣམ་པར་ལྟུང་བ་ཆེན་པོ་ཉམས་སུ་མྱང་བར་འགྱུར་རོ། །ཞེས་གསུངས་པའི་ཕྱིར་རོ། །
རྒྱུ་མཚན་དེའི་ཕྱིར་སྡོམ་པ་གསུམ་གྱི་བཀའ་དྲིན་ཐོག་མར་ནོད་པ་ནས་བཟུང༌། དེ་དང་དེའི་བསླབ་བྱ་
རྣམས་མཐའ་དག་ཚུལ་བཞིན་དུ་བསྲུང་དགོས་ཏེ། དེ་ལ་ཐོག་མར་སོ་ཐར་གྱི་སྡོམ་པའི་དབང་དུ་བྱས་ན། དགེ་བསྙེན། དགེ་ཚུལ། དགེ་སློང་སྟེ་གསུམ་ལས། དང་པོ་ཡོངས་རྫོགས་དགེ་བསྙེན་གྱི་བསླབ་བྱ་ནི། སྡོམ་པ་བརྒྱད་པ་ལས། ཇི་སྲིད་འཚོ་བར་གསོད་དང་རྐུ། །ལོག་པར་གཡེམ་དང་རྫུན་དང་ནི། །ཆང་གི་ལྟུང་བ་རྣམས་ལས་ལྡོག །ཅེས་པ་ལྟར་གྱི། སྤངས་བྱ་རྩ་བཞི་ཆང་དང་ལྔ། བསྡམ་བྱ་ཡན་ལག་མ་ཚང་བའི་ཕྲ་མོ་བཞི། མི་དགེ་བ་ཕྱོགས་མཐུན་དྲུག་དང་བཅས་པ་ལེགས་པར་སྤོངས་དགོས། གཉིས་པ་དགེ་ཚུལ་གྱི་བསླབ་བྱ་ནི། སུམ་བརྒྱ་པ་ལས། གང་ཞིག་སྲོག་གཅོད་གཞན་གྱི་ནོར་འཕྲོག་དང༌། །མི་ཚངས་སྤྱོད་རྫུན་བཅོས་པའི་ཆང་ལ་སོགས། །གར་སོགས་ཕྲེང་སོགས་མལ་ཆེ་མཐོ་བ་དང༌། །ཕྱི་དྲོའི་ཁ་ཟས་གསེར་དངུལ་ལེན་པ་སྤངས། །ཞེས་བཤད་པ་ལྟར་གྱི་རགས་སྡོམ་བཅུ་དང༌། དེ་དག་ཀྱང་ཞིབ་ཏུ་ཕྱེས་ན་བླངས་འདས་སུམ་ཅུ་རྩ་གསུམ། ཕྱོགས་མཐུན་བསྡམ་བྱའི་ཉེས་བྱས་དང་བཅས་པ་ལེགས་པར་སྤོངས་དགོས།
གསུམ་པ་བསྙེན་པ་རྫོགས་པའི་དགེ་སློང་གི་བསླབ་བྱ་ལ། དགག་པའི་བསླབ་བྱ་དང༌། སྒྲུབ་པའི་བསླབ་
བྱ་གཉིས་ལས། དང་པོ་དགག་པའི་བསླབ་བྱ་ནི། དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་ཆར་གཏོགས་དང་བཅས་པ་སྟེ། དེ་ལ་ཐོག་མར་སོ་ཐར་གྱི་སྡོམ་པ་གཏོང་བར་བྱེད་པ་ཕམ་པ་བཞི་སྟེ། མི་དང༌། དུད་འགྲོ་ཡན་ཆད་གྱི་ལུས་གསོན་པོ་དང༌། ལུས་ཕྱེད་དུ་ལོངས་པའི་རོ་ཚུན་ཆད་ཀྱི་ཁ་དང༌། གཤང་ལམ་དང༌། བུད་མེད་ཀྱི་ཟག་བྱེད་དེ་རྨ་ཡི་སྒོ་གསུམ་པོ་གང་ཡང་རུང་བར་ཕོའི་དབང་པོ་བཅུག་སྟེ་རེག་པའི་བདེ་བ་རྫོགས་པར་ཉམས་སུ་མྱོང་བ་མི་ཚངས་སྤྱོད་ཀྱི་ཕམ་པ། རྒྱ་གར་དུ་མགྲོན་བུ་བཞི་བརྒྱ་ཀརྵ་པ་ཎི་བཞི་ཆའི་ཚད་ཡིན་པར་བཤད་པས། དེ་དང་རིན་ཐང་མཉམ་པའི་གཞན་གྱིས་བདག་ཏུ་བཟུང་བའི་དངོས་པོ་རང་གིས་འཕྲོག་གམ་བརྐུས་པའམ། གཞན་ལ་བརྐུ་འཕྲོག་བྱེད་དུ་བཅུག་པ་མ་བྱིན་ལེན་གྱི་ཕམ་པ། མིའམ་མིའི་མངལ་དུ་ཆགས་པའི་མེར་མེར་པོ་ལ་སོགས་པ་མཚོན་དང་དུག་དང་རིག་སྔགས་སོགས་ཀྱིས་བསད་པའམ། གཞན་བྱེད་དུ་བཅུག་པ་སྲོག་གཅོད་པའི་ཕམ་པ། འདོད་པ་ལ་འདུན་པ། གནོད་སེམས་དང༌། གཉིད་རྨུག་དང༌། རྒོད་འགྱོད་དང༌། ཐེ་ཚོམ་སྟེ་སྒྲིབ་པ་ལྔ་ནི་མིའི་ཆོས་ཡིན་ལ། དེ་ཟད་པར་བྱས་པ་དེ་ལས་གོང་མའམ་བླ་མར་གྱུར་པ་སྟེ། དེ་ལྟ་བུ་མ་ཐོབ་པ་ལ་ཐོབ་ཅེས་རྫུན་དུ་སྨྲ་བ་སྟེ། མདོར་ན་མངོན་ཤེས་དང་རྫུ་འཕྲུལ་སོགས་ཅི་ཡང་མེད་པ་ལ་~333~སྡོམ་པ་གསུམ་གྱི་བསླབ་བྱའི་བཅའ་ཡིག་ལེགས་ཉེས་རང་ཞལ་སྟོན་པའི་མེ་ལོང་།
ཡོད་ཅེས་སྨྲ་བ། དགྲ་བཅོམ་ལ་སོགས་པའི་གོ་འཕང་མ་ཐོབ་པ་ལ་ཐོབ་པ་ཡིན་ཅེས་སྨྲ་བ་ནི་མི་ཆོས་བླ་མའི་
རྫུན་ཏེ། དེ་ལྟ་བུའི་ཕམ་པ་བཞི་པོ་འདི་དག་སྤྱད་ན། སྤྱད་མ་ཐག་ཏུ་སྡོམ་པ་གཏོང་བར་འགྱུར་ཞིང༌། སླར་གསོར་མི་གཏུབ་པ་ཡིན་ཏེ། ལུང་ལས། དགེ་སློང་གིས་འདི་ལྟ་བུ་བྱས་ན། བྱས་མ་ཐག་ཏུ་དགེ་སློང་དུ་མི་རུང་བར་འགྱུར། དགེ་སྦྱོང་མི་རུང༌། ཤཱཀྱའི་སྲས་ཀྱི་མི་རུང༌། དགེ་སློང་གི་དངོས་པོ་ལས་ཉམས་པར་འགྱུར་ཏེ། དེའི་དགེ་སྦྱོང་གི་ཚུལ་ཞིག་པར་འགྱུར་ཞིང་ཉམས་པར། བཅོམ་པ་ལྟུང་བ་ཕམ་པར་འགྱུར་བ་སྟེ། དེའི་ཕྱིར་དགེ་སྦྱོང་གི་ཚུལ་ཕྱིར་བླངས་བྱ་མེད་པར་འགྱུར་རོ། །འདི་ལྟ་སྟེ། དཔེར་ན་ཤིང་ཏཱ་ལའི་མགོ་བཅད་ན་སྔོན་པོར་འགྱུར་དུ་མི་རུང་ལ། འཕེལ་ཞིང་རྒྱས་པ་དང་ཡངས་པར་འགྱུར་དུ་མི་རུང་བ་བཞིན་ནོ། །ཞེས་གསུངས་པའི་ཕྱིར་དང༌།
དགེ་འདུན་ལྷག་མ་ནི། སོ་ཐར་གྱི་མདོ་ལས། ཁུ་བ་འབྱིན་འཛིན་འཁྲིག་ཚིག་བསྙེན་བསྐུར་བསྙན། །
ཁང་པ་ཁང་ཆེན་དང་ནི་གཞི་མེད་དང༌། །བག་ཙམ་དགེ་འདུན་དབྱེན་དང་དེ་རྗེས་ཕྱོགས། །ཁྱིམ་སུན་འབྱིན་དང་བཀའ་བློ་མི་བདེ་བའོ། །ཞེས་པ་ལྟར་གྱི་ལྷག་མ་བཅུ་གསུམ་དང༌། བྱིན་གྱིས་མ་བརླབས་པའི་གོས་ལྷག་པོ་འཆང་བ་དང༌། ཆོས་གོས་རྣམ་གསུམ་དང་བྲལ་ཏེ་མཚམས་ཀྱི་ཕྱི་རོལ་དུ་འགྲོ་བ་སོགས་སྤང་ལྟུང་སུམ་ཅུ་དང༌། ཤེས་བཞིན་དུ་རྫུན་དུ་སྨྲ་བ་དང༌། སྐྱོན་ནས་བརྗོད་པ་དང༌། ཕྲ་མ་བྱེད་པ་སོགས་དང༌། ཤིང་གཅོད་ཅིང་ལོ་ཏོག་རྔ་བ་སོགས་དང༌། ཕྱི་དྲོའི་ཁ་ཟས་དང༌། བྱིན་ལེན་མ་བྱས་ཟ་བ་དང༌། བྱ་དང་འབུ་སྦྲང་ལ་སོགས་པ་དུད་འགྲོ་གསོད་པ་སོགས་ལྟུང་བྱེད་འབའ་ཞིག་པ་དགུ་བཅུ་དང༌། སོ་སོར་བཤགས་པར་བྱ་བའི་ཆོས་བཞི་དང༌། ཉེས་བྱས་བརྒྱ་བཅུ་གཉིས་ཏེ་སྡོམ་དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་ལས་ནམ་ཡང་མི་འདའ་བར་བྱ་དགོས།
གཉིས་པ་སྒྲུབ་པའི་བསླབ་བྱ་ལ། བསླབ་པ་ཡོངས་སུ་སྦྱོང་བའི་གཞི། བདེ་བར་གནས་པའི་རྐྱེན་གྱི་
གཞི། དགོས་པ་སྒྲུབ་བྱེད་ལས་ཀྱི་གཞི་སྟེ་གསུམ་ལས། དང་པོ་བསླབ་པ་ཡོངས་སུ་སྦྱོང་བ་ནི། རབ་ཏུ་བྱུང་བ་དང༌། བསྙེན་པར་རྫོགས་པའི་སྡོམ་པ་ཐོབ་མ་ཐག་བཟུང་སྟེ། གསོ་སྦྱོང་དང༌།དབྱར་གནས་དང༌། དགག་དབྱེ་རྣམས་དུས་རྟག་པར་མ་ཆད་པར་བྱ་དགོས། དེའང་དུས་ངེས་ཅན་གྱི་གསོ་སྦྱོང་ནི། ཧོར་ཟླ་བཅུ་གཅིག །དང་པོ། གསུམ་པ། ལྔ་པ། བདུན་པ། དགུ་པ་སྟེ་ཟླ་བ་དྲུག་གི་མར་ངོ་རྣམས་སུ་གསོ་སྦྱོང་བཅུ་བཞི་པ་དང༌། དེ་འཕྲོས་ཐམས་ཅད་གསོ་སྦྱོང་བཅོ་ལྔ་པ་ཤ་སྟག་ཡིན་ཞིང༌། ཡང་ཟླ་བཤོལ་ཡོད་ཚེ། བཤོལ་དོན་པའི་ཟླ་བ་དེ་ཞག་ཐུབ་མི་ཐུབ་གང་ཡིན་ཡང་རུང༌།ཉིས་བརྩིགས་ཀྱི་ཟླ་བ་ཕྱི་མ་ཉིད་ཞག་ཐུབ་རྩི་སོ་སྟེ་གསོ་སྦྱོང་བཅོ་ལྔ་པ་བྱ་བ་དང༌། དབྱར་སྔ་མ་ཡིན་ན་ཧོར་ཟླ་དྲུག་པའི་ཚེས་བཅུ་དྲུག་ནས་དབྱར་ཁས་བླངས་ཏེ། ཧོར་ཟླ་དགུ་པའི་ཚེས་བཅོ་~334~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལྔའི་སྔ་དྲོའི་དགག་དབྱེ་བྱས་ཏེ་གྲོལ་བའམ། ཡང་བུ་སྟོན་རིན་པོ་ཆེ་སོགས་ཀྱི་བཞེད་པ་ལྟར་ན་དབྱར་སྔ་མ་
ཧོར་ཟླ་ལྔ་པའི་ཚེས་བཅུ་དྲུག་ནས་ཁས་བླངས་ཏེ། ཧོར་ཟླ་བརྒྱད་པའི་ཚེས་བཅོ་ལྔ་ལ་དགག་དབྱེ་བྱས་ཏེ་གྲོལ་བའམ། དབྱར་ཕྱི་མ་ཡིན་ན་ཧོར་ཟླ་བདུན་པའི་ཚེས་བཅུ་དྲུག་ནས་ཁས་བླངས་ཏེ།ཧོར་ཟླ་བཅུ་པའི་ཚེས་བཅོ་ལྔ་ལ་དགག་དབྱེ་བྱ་བ་གསུམ་སྐབས་སུ་གང་བབ་བྱ་ཞིང༌། དབྱར་གནས་ཀྱི་ཚེ་དགེ་འདུན་རྣམས་ཐོས་བསམ་སྒོམ་གསུམ་ལ་བརྩོན་པ་དང༌། དགེ་འདུན་འཁྲུག་དུ་འགྱུར་བའི་རྒྱུ་ཐམས་ཅད་སྤོང་བ་དང༌། མཚམས་ཀྱི་ཕྱི་རོལ་ཏེ་དགོན་པའི་ཐོ་ཁང་གི་ཕྱི་རོལ་དུ་ཞག་དུ་མི་སྡོད་པ་དང༌། གལ་སྲིད་ཆོས་ལྡན་གྱི་བྲེལ་བ་གལ་པོ་ཆེ་དང་ཐུག་ནས་མི་འགྲོ་ཐབས་མེད་དུ་གྱུར་ན། དགེ་སློང་གི་མདུན་དུ་ཞག་གཅིག་ནས་བདུན་གྱི་བར། གང་དགོས་བྱིན་གྱིས་བརླབས་ནས་འགྲོ་བ་དང༌། ཡང་ཞག་བདུན་གྱིས་མི་འགྲུབ་པའི་དགེ་འདུན་གྱི་སྤྱི་དོན་གལ་པོ་ཆེ་དང་ཐུག་ན། ཐོག་མར་དགེ་འདུན་ལ་ཞག་བཞི་བཅུའི་གནང་བ་ཐོབ་པར་བྱས་ནས། དགེ་སློང་གཅིག་གི་མདུན་དུ་བྱིན་རླབས་ཚུལ་བཞིན་དུ་བྱས་ཏེ་འགྲོ་བ་དང༌། གང་བྱིན་གྱིས་བརླབ་པའི་ཞག་གྲངས་དེ་ལས་ལྷག་ཉིན་གཅིག་ཀྱང་སྡོད་མི་ཆོག་སྟེ་དབྱར་གནས་འཇིག་པར་བཤད་པའི་ཕྱིར་དང༌། དབྱར་གནས་གྲོལ་རན་ཁའི་ཞག་དྲུག་ལ་བསྟན་དོན་གྱི་བྲེལ་བ་གལ་ཆེན་ཇི་ཙམ་ཐུག་ཀྱང་འགྲོ་མི་ཆོག་དམིགས་བསལ་ཡིན་པ་བཅས་དང༌། གཞན་ཡང་ཞི་གནས་ཀྱི་གསོ་སྦྱོང་ཞེས་བྱ་བ་དུས་རྟག་ཏུ་གཞི་ཚུལ་ཁྲིམས་རྣམ་པར་དག་པ་ལ་བརྟེན་ནས། ནང་རིག་པའི་སྡེ་སྣོད་ལ་ཐོས་བསམ་ཚུལ་བཞིན་དུ་བྱས་ཏེ། དེའི་དོན་འདུ་འཛི་དང་གཡེང་བ་སྤངས་ཏེ་རྩེ་གཅིག་ཏུ་བསྒོམ་པ་རྣམས་ལ་ནན་ཏན་བྱེད་པ་གལ་ཆེ། གཉིས་པ་བདེ་བར་གནས་པའི་རྐྱེན་ལ་བག་ཡངས་དང་འབྲེལ་པ་སྲ་བརྐྱང་གི་གཞི་གོས་མཐའ་གཉིས་སུ་མ་ལྷུང་བ་གོས་ཀྱི་གཞི། མི་རུང་བ་ཤས་ཆེ་བ་ཀོ་ལྤགས་ཀྱི་གཞི། ཟས་མཐའ་གཉིས་སུ་མ་ལྷུང་བ་སྨན་གཞི་ལ་སོགས་པ་དང༌། གསུམ་པ་དགོས་པ་སྒྲུབ་བྱེད་ལས་ཀྱི་གཞི་ལ། དགེ་འདུན་གྱི་ལས་དང༌། གང་ཟག་གིས་ལས་དང་བཅས་པ་རྣམས་དང༌། ལྟུང་བ་བྱུང་ན་ཕྱིར་བཅོས་རྣམས་ཀྱང་སྟོན་པས་ཇི་ལྟར་གསུངས་པ་བཞིན་བྱ་དགོས།
བྱང་ཆུབ་སེམས་དཔའི་སྡོམ་པའི་དབང་དུ་བྱས་ན། སེམས་བསྐྱེད་ཀྱི་སྡོམ་པ་ཐོབ་མ་ཐག་ནས་བཟུང་
དུས་རྟག་ཏུ་སེམས་ཅན་གྱི་དོན་དུ་སངས་རྒྱས་ཐོབ་འདོད་དང༌། དེའི་ཕྱིར་དུ་བྱང་སེམས་ཀྱི་བསླབ་བྱ་ལ་བསླབ་འདོད་དང་མ་བྲལ་བ་བྱ་དགོས་ཏེ། འདི་མེད་ན་སྨོན་འཇུག་གཉིས་ཀའི་སེམས་བསྐྱེད་ཀྱི་སྡོམ་པ་གཏོང་བར་འགྱུར་བའི་ཕྱིར་དང༌། སེམས་བསྐྱེད་ཉམས་པའི་རྒྱུ་བླ་མ་དང་མཆོད་གནས་བསླུས་པ་དང༌། ཐེག་ཆེན་གྱི་གང་ཟག་ལ་ཞིང་གི་སྒོ་ནས་བསྐུར་བ་འདེབས་པ་དང༌། སེམས་ལ་གཡོ་སྒྱུ་བྱེད་པ་དང༌། གཞན་འགྱོད་པའི་~335~སྡོམ་པ་གསུམ་གྱི་བསླབ་བྱའི་བཅའ་ཡིག་ལེགས་ཉེས་རང་ཞལ་སྟོན་པའི་མེ་ལོང་།
གནས་མ་ཡིན་པ་ལ་འགྱོད་པ་བསྐྱེད་དུ་གཞུག་པ་སྟེ་ནག་པོའི་ཆོས་བཞི་སྤོང་བ་དང༌། དེ་རྣམས་ལས་ལྡོག་པ་
ནི་དཀར་པོའི་ཆོས་བཞི་ཡིན་པས་སྒྲུབ་པ་དང༌།བསླབ་བྱ་དངོས་ལ། སེམས་ཙམ་ལུགས་ཀྱི་སེམས་བསྐྱེད་ཀྱི་བསླབ་བྱ། ཕམ་པ་ལྟ་བུའི་ཆོས་བཞི་དང༌། ཉེས་བྱས་བཞི་བཅུ་ཞེ་དྲུག །དབུ་མ་ལུགས་ཀྱི་སེམས་བསྐྱེད་ཀྱི་བསླབ་བྱ་དབང་པོ་རྣོན་པོའི་དབང་དུ་བྱས་ན་བྱང་ཆུབ་སེམས་དཔའ་རྒྱལ་པོ་ལ་འབྱུང་ཉེ་བའི་ལྟུང་བ་གཅིག ། བློན་པོ་ལ་འབྱུང་ཉེ་བའི་ལྟུང་བ་གཅིག །རྒྱལ་བློན་ཐུན་མོང་དུ་འབྱུང་བ་བཞི། བྱང་ཆུབ་སེམས་དཔའ་ལས་དང་པོ་བ་ལ་འབྱུང་ཉེ་བའི་ལྟུང་བ་བརྒྱད་དེ་བཅུ་བཞི། དབང་པོ་བརྟུལ་བའི་བསླབ་བྱ་རྩ་ལྟུང་གཅིག་དང༌། གཞན་ཡང་ཡན་ལག་གི་ཉེས་བྱས་བརྒྱད་ཅུ་དང་བཅས་པ་ཐམས་ཅད་ཀྱང་བསྲུང་སྡོམ་ཚུལ་བཞིན་དུ་བྱ་དགོས་ཏེ༑ དེ་དག་སྡོམ་པ་མི་མཐུན་ཕྱོགས་སྤོང་བ་ཉེས་སྤྱོད་སྡོམ་པའི་ཚུལ་ཁྲིམས་ཞེས་བྱ་ལ།
དགེ་བ་ཆོས་སྡུད་ཀྱི་ཚུལ་ཁྲིམས་ནི། རང་སྨིན་པའི་ཆེད་དུ་ཕར་ཕྱིན་དྲུག་ལ་སློབ་པ་དང༌། ཤེས་བྱའི་
གནས་ཐམས་ཅད་ལ་སློབ་པ་ཡིན་ཅིང༌། སེམས་ཅན་དོན་བྱེད་ཀྱི་ཚུལ་ཁྲིམས་ནི། བསྡུ་བའི་དངོས་པོ་བཞིའི་སྒོ་ནས་སེམས་ཅན་ཐམས་ཅད་གནས་སྐབས་དང་མཐར་ཐུག་གི་ཕན་བདེ་ལ་འགོད་པ་སྟེ།ཚུལ་ཁྲིམས་གསུམ་པོ་དེ་ལ་ནན་ཏན་གྱིས་བསླབ་པ་བྱ་དགོས་པ་དང༌། གལ་ཏེ་ལྟུང་བ་བྱུང་ན་ཕྱིར་བཅོས་པའི་ཚུལ་སྡོམ་གསུམ་འཇམ་དབྱངས་བླ་མའི་དགོངས་རྒྱན་ལས། དབུ་མའི་ལུགས་ལ་རྩ་ལྟུང་བྱུང་གྱུར་ན། །རྨི་ལམ་དུ་ནི་ནམ་མཁའི་སྙིང་པོ་ཡི། །མདུན་དུ་བཤགས་པས་དག་པའི་ལྷས་མཐོང་ན། །ལྟུང་བ་ལས་ལྡང་ཆོ་ག་གཞན་དུ་ཤེས། ། ལྟུང་བ་གཞན་རྣམས་ཉིན་མཚན་དུས་དྲུག་ཏུ། །ཕུང་པོ་གསུམ་པ་འདོན་དང་བྱང་ཆུབ་སེམས། །བརྟན་པས་བཤགས་དང་སྟོབས་བཞིའི་བཤགས་ཆོག་དང༌། །དེ་བཞིན་གཤེགས་པའི་ཡིག་བརྒྱས་འདགས་པར་གསུངས། ། སེམས་ཙམ་ལུགས་ལ་ཀུན་དཀྲིས་དྲག་པོ་ཡིས། །ཕམ་འདྲ་བཞི་སྦྱང་སྡོམ་པ་སླར་ཡང་བླངས། །ཟག་པ་འབྲིང་ནི་སྡོམ་ལྡན་གསུམ་གྱི་མདུན། །དངོས་པོ་བརྗོད་པས་བཤགས་ཤིང་ཆུང་ངུ་ནི། །ཚུལ་དེ་སྡོམ་ལྡན་གཅིག་གི་དྲུང་དུ་བཤགས། །ཉེས་བྱས་ཉོན་མོངས་ཅན་དང་དེ་དང་མཚུངས། །ཉོན་མོངས་མེད་རྣམས་ཁྲེལ་ཡོད་ཡིད་ཀྱིས་བསྡམ། །ཕམ་འདྲ་འབྲིང་པོ་མན་ལའང་རྟེན་མེད་ན། །བསྡམ་པས་རུང་བ་མངོན་པ་གོང་མར་གསུངས། ། ཞེས་བཤད་པ་ལྟར་རོ། །
རིག་འཛིན་སྔགས་ཀྱི་སྡོམ་པའི་དབང་དུ་བྱས་ན། ཐོག་མར་དབང་བསྐུར་བ་ཕྱིན་ཅི་མ་ལོག་པ་ལེགས་
པར་ཐོབ་པ་ནས་བཟུང༌། དབང་དུས་སུ་ཁས་བླངས་པའི་དམ་ཚིག་དང་སྡོམ་པ་རྣམས་ལ་བསྲུང་སྡོམ་ཚུལ་བཞིན་དུ་བྱ་དགོས། དེའང་རྒྱུད་སྡེ་སོ་སོའི་དབང་དུ་བྱས་ན་བྱ་བའི་རྒྱུད་ལ་སྤྱིའི་དམ་ཚིག་གསུམ་དང༌། ཁྱད་~336~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པར་གྱི་དམ་ཚིག་བཅུ་གསུམ། སྤྱོད་པའི་རྒྱུད་ལ་ཐུན་མོངས་མ་ཡིན་པའི་དམ་ཚིག་བཞི། རྣལ་འབྱོར་གྱི་རྒྱུད་ལ་
ཁས་བླངས་ཀྱི་ཐོབ་པ་རིགས་ལྔ་སྤྱི་དང་སོ་སོའི་དམ་ཚིགས་ཆོ་གས་ཐོབ་པའི་དམ་ཚིག་དཔལ་མཆོག་ནས་བཤད་པ་བཅུ། རྡོ་རྗེ་འབྱུང་བ་ནས་བཤད་པ་གཅིག་སྟེ་བཅུ་གཅིག །ཁྱད་པར་རྣལ་འབྱོར་བླ་ན་མེད་པའི་རྒྱུད་འདི་ནི་རྣལ་འབྱོར་དབང་ཕྱུག་གི་བཞེད་པས། དབང་བཞི་པོ་རེ་རེ་ལའང་མཉམ་བཞག་གི་དམ་ཚིག །རྗེས་སྤྱོད་ཀྱི་དམ་ཚིག །བཟའ་བའི་དམ་ཚིག །བསྲུང་བའི་དམ་ཚིག །མི་འབྲལ་བའི་དམ་ཚིག་སྟེ། ལྔ་ལྔ་ཡོད་པས་སྡོམ་པས་ཉི་ཤུ་འབྱུང་ལ། དེའི་ནང་ནས་ཀྱང་གཙོ་བོར་གྱུར་པ་ནི་བུམ་དབང་གི་བསྲུང་བའི་དམ་ཚིག་རྩ་བའི་ལྟུང་བ་བཅུ་བཞི། ཡན་ལག་གི་ལྟུང་བ་བརྒྱད་དང་བཅས་པ་ལས་ནམ་ཡང་མི་འདའ་བར་བྱ་དགོས། དེར་མ་ཟད་ལས་དང་པོ་པས་སྒྲུབ་པར་བྱ་བའི་ཆོས་བདུན། བརྟན་པ་ཅུང་ཟད་ཐོབ་པས་བསླབ་པར་བྱ་བ་རྣམ་པ་དྲུག ། བརྟན་པ་ཆེར་ཐོབ་པས་དམ་ཚིག་དང་སྡོམ་པ་ལས། རྣམ་པར་གྲོལ་བའི་ཚུལ་གྱིས་སྤྱོད་པ་སྟེ། དེ་དག་ཀྱང་གང་ཟག་སོ་སོའི་ས་མཚམས་སུ་སླེབས་མ་སླེབས་དང་བསྟུན་པའི་བླང་དོར་ཚུལ་བཞིན་དུ་བྱེད་པ་དང༌། གལ་སྲིད་ལྟུང་བ་བྱུང་ན་ཕྱིར་བཅོས་པའི་ཚུལ་ཡང་བྱ་རྒྱུད་ལ་སོགས་བརྒྱུད་སྡེ་སོ་སོ་ལས་ཇི་ལྟར་གསུངས་པ་ལྟར་དང༌།
བྱེ་བྲག་རྣལ་འབྱོར་བླ་ན་མེད་པའི་སྐབས་འདིར་ནི། ཡན་ལག་ཚངས་བའི་ལྟུང་བ་བྱུང་ན། སླར་ཡང་བླ་
མ་ལས་དབང་བསྐུར་བ་ཞུས་ཏེ་དག་པར་བྱ་བ་དང༌། ཡན་ལག་མ་ཚང་བའི་རྩ་ལྟུང་དང༌། ཡན་ལག་གི་ལྟུང་བ་བྱུང་ན། རྡོ་རྗེ་སེམས་དཔའ་དང་དམ་ཚིག་རྡོ་རྗེའི་བསྒོམ་བཟླས་ཀྱི་སྒོ་ནས་བཤགས་པ་དང༌། སྟོབས་བཞིའི་སྒོ་ནས་བཤགས་པ་ལ་སོགས་པ་ལྟུང་བ་ལས་ལྡང་བའི་ཐབས་ལ་འབད་པར་བྱའོ། །གཞན་ཡང་ཉེས་པ་ཐམས་ཅད་ཀྱི་འབྱུང་གནས་སུ་གྱུར་པ་ནི་ཆང་ཡིན་པ་ལ་བརྟེན་ནས། བཅོམ་ལྡན་འདས་ཀྱི་སོ་སོར་ཐར་པ་ལས་ཀྱང༌། དགེ་བསྙེན་དང༌། དགེ་ཚུལ་དང༌། དགེ་སློང་ལ་སོགས་པ་སོ་ཐར་རིགས་བརྒྱད་ཐམས་ཅད་ཀྱིས་འཐུང་དུ་མི་རུང་བར་གསུངས་པ་དང༌། དེ་བཞིན་དུ་ཤའི་བཟའ་བ་ཡང་ཉེས་པ་དཔག་ཏུ་མེད་པར་གསུངས་ཤིང༌།རྒྱུ་མཚན་དེ་རྣམས་ལ་བརྟེན་ནས་སྔོན་ངོར་ཆེན་རྡོ་རྗེ་འཆང་ཆེན་པོས་ཀྱང་དགོན་པ་འདིའི་ཐོ་ཁང་གི་ནང་ཚུན་ལ་ཤ་ཆང་ནག་གསུམ་འགྲེམས་ས་མེད་པའི་ཁྲིམས་བཅས་པ་ལྟར་ལས་ནམ་ཡང་མི་འདའ་བར་བྱ་བ་དང༌། དགོན་པའི་ཉེ་སྐོར་ཐམས་ཅད་དུ་རི་རྒྱ་དང་རླུང་རྒྱ་བསྡམ་སྟེ་སེམས་ཅན་གྱི་སྲོག་བསྐྱབས་པ་དང༌། དགོན་པའི་ནང་དུ་དྲག་ཞན་སུས་ཀྱང་གླུ་ལེན་བྲོ་བརྡུང་མངའ་ར་རྡོ་སྐོར་ཀི་སྒྲ་འབོད་སྐད་ལ་སོགས་པ་གཏན་ནས་བྱེད་མི་ཆོག་པ་དང༌། སོ་སོ་ཐར་པའི་མདོ་ལས། དགེ་འདུན་མཐུན་པ་བདེ་བ་སྟེ། །མཐུན་པ་རྣམས་ཀྱི་བཀའ་ཐུབ་བདེ། །ཞེས་~337~སྡོམ་པ་གསུམ་གྱི་བསླབ་བྱའི་བཅའ་ཡིག་ལེགས་ཉེས་རང་ཞལ་སྟོན་པའི་མེ་ལོང་།
གསུངས་པ་ལྟར། དགེ་འདུན་ཐམས་ཅད་ཐུགས་མཐུན་ན་འཇིག་རྟེན་དུ་བདེ་སྐྱིད་འབྱུང་ཞིང༌། རྒྱལ་བའི་
བསྟན་པ་ཡང་དར་རྒྱས་སུ་འགྱུར་བ་ཡིན་པས་དགེ་འདུན་འཁྲུག་ལོང་གི་རྒྱུ་ཐམས་ཅད་སྤངས་ཏེ་ཐུགས་མཐུན་པར་བྱ་བ་དང༌། རབ་ཏུ་བྱུང་བ་རྣམས་ཀྱིས་གོས་དཀར་གྱོན་ཞིང་མཚོན་ཆ་འདོགས་པ་དང༌། སྐྲ་རིང་པོར་འཇོག་པ་རྣམས་ནི་སངས་རྒྱས་ཀྱི་བསྟན་པའི་སྒོར་ཞུགས་ཀྱང་སྟོན་པའི་བཀའ་བཞིན་མི་བྱེད་པ་དང༌། ཁྱིམ་པ་
དང་མུ་སྟེགས་ཀྱི་རྣམ་ཐར་སྐྱོང་བ་ཡིན་པས། དེ་འདྲ་བྱས་ན་དཀོན་མཆོག་གི་བཀའ་དང་འགལ་བས་འདི་ཕྱི་ཐམས་ཅད་མི་བདེ་བ་འབྱུང་བ་ཆོས་ཉིད་ཡིན་པར་མ་ཟད། ཞེ་ཐག་པ་ནས་ཁྱིམ་པའི་རྟགས་ཉིན་གཅིག་ཙམ་ཀྱང་བླངས་ཀྱང་རབ་བྱུང་གཏོར་བར་གསུངས་ཏེ། མཛོད་ལས། བར་མ་ཤུགས་བླངས་བྱ་བ་དང༌། །དོན་ཚེ་རྩ་བ་ཆད་པ་ལས། །ཞེས་སོ། །རྒྱུ་མཚན་དེའི་ཕྱིར་ན། སྐྲ་ཡང་སོར་གོང་སོར་དོ་ལས་ལྷག་མི་འཇོག་པ་བཞར་བ། ཕྱུ་བ་དང་གོས་དཀར་གྱོན་པ་དང་མཚོན་ཆ་འདོགས་པ་ལ་སོགས་པ་ཐམས་ཅད་སྤོང་དགོས། རྟེན་གསུམ་གྱི་དྲུང་དང་གཙུག་ལག་ཁང་དང་ཚོགས་གྲལ་དུ་ཐ་མ་ཁ་དང་སྒོག་གཙང་ལ་སོགས་པ། དྲི་ང་བའི་རིགས་ཐམས་ཅད་སྤང་བ་དང༌།  ཚོགས་འདོན་རྣམས་ཀྱང་ཁྲོམ་མང་གི་འུར་འདོན་ལྟ་བུ་མི་བྱེད་པར། གདངས་དབྱངས་ཡོད་པ་དང༌།འབྱེད་པའི་ཤར་འདོན་ཐམས་ཅད་དཔོན་སློབ་དབུ་མཛད་པའི་ངག་རྗེས་བསྒྲིགས་ཏེ། མི་གཅིག་གིས་བཏོན་པ་ལྟ་བུ་བྱས་ན། སྦྱིན་བདག་དངས་བ་འདྲེན་ཅིང་རང་གཞན་གཉིས་ཀའི་རྒྱུད་ལ་བསོད་ནམས་ཀྱི་ཚོགས་ཆེན་པོ་རྫོགས་པ་ཡིན་ནོ། །
མདོར་ན་དལ་འབྱོར་གྱི་ལུས་ཐོབ་ནས་འཁོར་བ་ལས་ཐར་བར་བྱེད་མ་ནུས་འང༌། ཚེ་ཕྱི་མ་དམྱལ་བར་
མི་སྐྱེ་བ་ཞིག་མ་བྱས་ན། སྨྲ་ཤེས་དོན་གོ་མིའི་ལུས་རྟེན་ཐོབ་པ་ལ་དོན་གོ་ཅི་ཡང་མ་བྱུང་བར་མ་ཟད། སངས་རྒྱས་བསྟན་པའི་སྒོར་ཞུགས་ནས་བསྟན་པ་རིན་པོ་ཆེ་ལ་ཕན་གདགས་པར་མ་ནུས་ཀྱང༌། རྣམ་པ་ཀུན་ཏུ་གནོད་པའི་ལས་མི་བྱ་སྟེ། སྡོམ་གསུམ་རབ་དབྱེ་ལས། དེས་ན་བསྟན་པའི་སྒོར་ཞུགས་ནས། །སངས་རྒྱས་བསྟན་ལ་མ་ཕན་ཡང༌། །རྣམ་པ་ཀུན་ཏུ་གནོད་མི་བྱ། །ཞེས་གསུངས་པ་ལྟར་ཐམས་ཅད་ཀྱིས་དགོངས་པར་འཇོག་པར་ཞུ་ལགས།
དེ་ལྟར་སྟོན་པ་ཐུགས་རྗེ་ཅན་དེ་ཡིས། །མདོ་དང་རྒྱུད་དུ་གསུངས་པའི་བསླབ་བྱ་རྣམས། །མདོར་བསྡུས་
བཤད་ལས་དགེ་བ་གང་ཐོབ་པ། །དེས་ནི་འགྲོ་རྣམས་ཀུན་མཁྱེན་ཉིད་གྱུར་ཅིག  །།~338~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
༄༅། །སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་
མུན་སེལ་ཉི་འོད་ཅེས་བྱ་བ་བཞུགས་སོ། །
འཇམ་དབྱངས་ཀུན་དགའ་རྣམ་རྒྱལ།
གདུལ་དཀའི་འགྲོ་རྣམས་གདུལ་ལ་མཚུངས་མེད་པ། །པད་དཀར་ལྟར་བསྔགས་ཤཱཀྱ་སེང་གེ་དང༌། །
བསྟན་པའི་ཉམས་ལེན་མཐའ་དག་འགལ་མེད་དུ། །འཆད་ལ་ཟླ་བྲལ་འཇམ་དབྱངས་བླ་མར་འདུད། །དེའི་
གསུང་དཔྱད་གསུམ་དག་པས་འགྲེལ་བ་ལ། །ཕུལ་བྱུང་བསོད་ནམས་སེང་གེ་ལ་བཏུད་ནས། །སྡོམ་གསུམ་སྤྱི་དོན་ཡིད་བཞིན་ནོར་བུ་ཡི། །ཟབ་གནད་བློ་དམན་དོན་དུ་བསྡུས་ཏེ་འགོད། །
དེ་ཡང་མགོན་པོ་འཇམ་པའི་དབྱངས་ཉིད་པཎྜི་ཏའི་ཚུལ་འཛིན་པ་མཁས་དང་གྲུབ་པའི་རྣམ་ཐར་
འགྲན་ཟླ་དང་བྲལ་བ་འཇམ་མགོན་བདག་ཉིད་ཆེན་པོས། རྒྱལ་བའི་བསྟན་པ་ལ་ལོག་པར་རྟོག་པ་རྣམས་ལུང་རིགས་ཀྱིས་བཀག་ནས། བསྟན་པའི་ཉམས་ལེན་མཐའ་དག་སྡོམ་པ་གསུམ་དུ་བསྡུས་ནས་གང་ཟག་གཅིག་གིས་འགལ་མེད་དུ་ཉམས་སུ་ལེན་ཚུལ་འཁྲུལ་མེད་དུ་སྟོན་པ་སྡོམ་གསུམ་རབ་དབྱེ་ཞེས་བྱ་བའི་བསྟན་བཅོས་བཀའ་བསྡུ་བཞི་པར་གྱུར་པ་འདི་མཛད་ལ༌། དེའི་དགོང་པ་འགྲེལ་པ་རྩོད་པ་དང་བྲལ་བ་ཀུན་མཁྱེན་ཆེན་པོས་མཛད་པའི་སྡོམ་གསུམ་སྤྱི་དོན་ལས་གཞུག་གིས་བསྟན་ཚུལ་དང༌། དགག་བཞག་རྒྱས་པ་འཕྲོས་དོན་སོགས་ནི་བདག་འདྲའི་བློ་དམན་རྣམས་ཀྱིས་རྟོགས་པར་དཀའ་བས་ཕལ་ཆེར་བཞག་ནས། ཟབ་གནད་གལ་ཆེ་བ་རྣམས་གསལ་བྱེད་མདོར་བསྡུས་དང་བཅས་ཏེ་བྲི་བར་བྱའོ། །
དེ་ལ་གཉིས། བསྟན་པའི་ཉམས་ལེན་ཐམས་ཅད་སྡོམ་གསུམ་གྱི་ཉམས་ལེན་གྱི་ཁོངས་སུ་འདུས་པ་
ཡིན་ཏེ། དང་པོ་ནི། སངས་རྒྱས་ཀྱི་བསྟན་པའི་ཉམས་ལེན་མ་ལུས་པ་སྡོམ་པ་གསུམ་གྱི་ཉམས་ལེན་གྱི་ཁོངས་སུ་འདུས་པ་ཡིན་ཏེ། འདི་ལྟར་བསྟན་པའི་ཉམས་ལེན་ལ་ཉན་ཐོས་འདུལ་བ་དང་ཐུན་མོང་བའིབསྟན་པའི་ཉམས་ལེན། ཐེག་ཆེན་ཕ་རོལ་ཏུ་ཕྱིན་པ་དང་ཐུན་མོང་བའི་བསྟན་པའི་ཉམས་ལེན། རྡོ་རྗེ་ཐེག་པའི་ཐུན་མོང་མ་ཡིན་པའི་བསྟན་པའི་ཉམས་ལེན་དང་གསུམ་དུ་ཡོད་པ་ལས། དང་པོ་ནི། སོ་སོར་ཐར་པའི་མདོ་ལས། སྡིག་~339~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །འདི་ནི་སངས་
རྒྱས་བསྟན་པ་ཡིན། །ཞེས་གསུངས་པ་ལྟར། ཐོག་མར་གཞན་གནོད་གཞིར་བཅས་སྤོང་བའི་སྡོམ་པ་བླང་ནས་གཙོ་བོར་དགེ་སྡིག་གི་བླང་དོར་ཚུལ་བཞིན་དུ་ཉམས་སུ་ལེན་པ་ཡིན་ལ། དེ་ནི་སོ་ཐར་གྱི་སྡོམ་པའི་ཁོངས་སུ་འདུས་ཏེ། སོ་ཐར་གྱི་སྡོམ་པ་ཡང་གཞན་གནོད་གཞིར་བཅས་སྤོང་བ་ལ་འཇོག་དགོས་པའི་ཕྱིར་རོ། །
གཉིས་པ་ནི། རྡོ་རྗེ་གུར་ལས། སྟོང་ཉིད་སྙིང་རྗེ་ཐ་དད་མེད། །གང་དུ་སེམས་ནི་རྣམ་སྒོམ་པ། །དེ་ནི་
སངས་རྒྱས་ཆོས་དང་ནི། །དགེ་འདུན་གྱི་ཡང་བསྟན་པའོ། །ཞེས་པ་ལྟར་སྙིང་རྗེ་ཆེན་པོས་ཀུན་ནས་བསླངས་བའི་ཀུན་རྫོབ་བྱང་ཆུབ་ཀྱི་སེམས་དང༌། སྟོང་ཉིད་རྟོགས་པའི་ཤེས་རབ་ཟུང་དུ་ཆུད་པའི་སྒོ་ནས་རྫོགས་པའི་བྱང་ཆུབ་སྒྲུབ་པའི་ཐབས་ཁྱད་པར་བ་ཡིན་ལ། དེ་ནི་བྱང་སེམས་ཀྱི་སྡོམ་པའི་ཉམས་ལེན་གྱི་ཁོངས་སུ་འདུས་ཏེ། བྱང་སེམས་གྱི་སྡོམ་པ་ནི་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་ལ་འཇོག་པའི་ཕྱིར་རོ། །
གསུམ་པ་ནི། རྡོ་རྗེ་རྩེ་མོ་ལས། སྨིན་པ་དང་ནི་གྲོལ་བའི་ལམ། སངས་རྒྱས་བྱང་ཆུབ་བསྟན་པའི་
མཆོག །ཅེས་པ་ལྟར་རང་གི་ལུས་ངག་ཡིད་གསུམ་དང་རྡོ་རྗེ་འཆང་གི་སྐུ་གསུང་ཐུགས་དབྱེར་མེད་དུ་བྱིན་གྱིས་བརླབས་པའི་ས་བོན་འདེབས་པ་སྨིན་བྱེད་ཀྱི་དབང་དང༌། དེ་ཉིད་གོང་ནས་གོང་དུ་འཕེལ་བར་བྱེད་པ་གྲོལ་བྱེད་ཀྱི་ལམ་གཉིས་སུ་འདུས་པ་ཡིན་ལ། དེ་ནི་སྔགས་སྡོམ་གྱི་ཉམས་ལེན་གྱི་ཁོངས་སུ་འདུས་ཏེ། སྔགས་སྡོམ་གྱི་ཉམས་ལེན་ནི་སྨིན་གྲོལ་གཉིས་ལ་འཇོག་པའི་ཕྱིར་རོ། །དེས་ན་སངས་རྒྱས་ཀྱི་བསྟན་པའི་ཉམས་ལེན་ཐམས་ཅད་སྡོམ་གསུམ་གྱི་ཉམས་ལེན་གྱི་ཁོངས་སུ་འདུས་ཀྱང་གསུམ་པོ་ཕྱོགས་གཅིག་ཏུ་བསྒྲིབས་པའི་རྣམ་པར་བཞག་པ་ནི་གསང་སྔགས་ཀྱི་རྒྱུད་སྡེ་མ་ཡིན་པར་གཞག་ལ་མེད་དེ། ཉན་ཐོས་ཀྱི་སྡེ་སྣོད་ལ་སྡོམ་པ་གོང་མ་གཉིས་ཀྱིས་རྣམ་བཞག་མེད། ཕ་རོལ་ཏུ་ཕྱིན་པའི་སྡེ་སྣོད་ལ་སྔགས་སྡོམ་གྱི་རྣམ་བཞག་མེད་པའི་ཕྱིར་རོ། ། དེའི་རྒྱུ་མཚན་ཉན་ཐོས་སྡེ་པ་དག་བྱང་ཆུབ་གསུམ་པོ་གང་རུང་དུ་སེམས་བསྐྱེད་ནས་སོ་ཐར་གྱི་སྡོམ་པ་བསྲུངས་ཏེ། ཞི་ལྷག་གཉིས་བསྒོམས་པས་བྱང་ཆུབ་དེ་དང་དེ་ཐོབ་པར་འདོད། ཐེག་པ་ཆེན་པོ་ཕ་རོལ་ཏུ་ཕྱིན་པ་ལས་ནི་བྱང་ཆུབ་སེམས་ཀྱི་སྡོམ་པས་བླ་མེད་བྱང་ཆུབ་སྒྲུབ་ནུས་ཀྱང་དེའི་རྟེན་དུ་ཐེག་ཆེན་སོ་ཐར་ངེས་པར་དགོས་པར་འདོད། གསང་སྔགས་ཀྱི་རྒྱུད་སྡེ་ལས་ནི་བླ་ན་མེད་པའི་བྱང་ཆུབ་བསྒྲུབ་པ་ལ་གཙོ་བོར་སྔགས་སྡོམ་དགོས་ཀྱང་དེའི་རྟེན་དུ་ཡང་བྱང་སེམས་དང་སོ་ཐར་གཉིས་ངེས་པར་དགོས་པས་སྡོམ་པ་གསུམ་ཆར་ཉམས་སུ་ལེན་དགོས་པར་བཞེད་པའི་ཕྱིར་རོ། །
འདི་ཇི་ལྟར་ཤེས་ན་དངོས་གཞིའི་སྐབས་སུ་སྔགས་སྡོམ་ལེན་པའི་ཚེ་སྔོན་འགྲོ་ལ་སོ་ཐར་དང་བྱང་~340~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སེམས་གཉིས་ལེན་པའི་ཆོ་ག་ཡོད་པ་དང༌། དངོས་གཞིའི་སྐབས་སུ་བསྐྱེད་རྫོགས་བསྒོམ་པའི་ཚེ་སྔོན་འགྲོ་སོ་
ཐར་དང་བྱང་སེམས་ཀྱི་ཉམས་ལེན་ཡོད་པ་དང༌། སྔགས་སྡོམ་གྱི་རྩ་ལྟུང་བསྲུང་བའི་ཚེ་སོ་ཐར་དང་བྱང་སེམས་ཀྱི་རྩ་ལྟུང་ཀྱང་བསྲུང་དགོས་པ་ལས་ཤེས་སོ། །དང་པོ་ནི་དཀྱིལ་ཆོག་ཕལ་ཆེར་ལས། རང་གི་བསླབ་ལྡན་འཁོར་བཞི་པོ། །ཐེག་ཆེན་བློ་ཅན་རྣམས་ལ་ནི། །དེ་བཞིན་གཤེགས་པས་གསུངས་པ་ཡི། །ཡང་དག་ཆོ་ག་རྗེས་སུ་གནང༌། །ཞེས་པའི་ཚིག་རྐང་དང་པོས་སོ་ཐར། གཉིས་པས་བྱང་སེམས། ཕྱི་མ་གཉིས་ཀྱིས་སྔགས་སྡོམ་འབོགས་པའི་ཆོ་ག་བསྟན། དེ་བཞིན་དུ་གསོལ་གདབ་ཀྱི་སྐབས་སུ། དམ་ཚིག་དེ་ཉིད་བདག་ལ་སྩོལ། ། ཞེས་པས་སྔགས་སྡོམ། བྱང་ཆུབ་སེམས་ཀྱང་བདག་ལ་སྩོལ། །ཞེས་པས་དེའི་རྟེན་དུ་བྱང་སེམས་ཀྱི་སྡོམ་པ།  སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཅེས་པས་དེའི་རྟེན་དུ་སོ་ཐར་གྱི་སྡོམ་པར་གསོལ་བ་གདབ་ཅིང༌། དེའི་གོ་རིམ་བཞིན་དུ་བསྒྲགས་པའི་ཚེ། རྡོ་རྗེ་རྩེ་མོར་རིགས་ལྔ་སོ་སོའི་དམ་ཚིག་གིས་སྔགས་སྡོམ། དེ་ལས་གཞན་ཡང་བཅུ་བཞི་ནི། །ཞེས་སོགས་ཀྱིས་བྱང་སེམས། ཁྱོད་ཀྱིས་སྲོག་ཆག་གསད་མི་བྱ། །ཞེས་སོགས་ཀྱིས་སོ་ཐར་གྱི་སྡོམ་པ་བསྒྲག་བར་མཛད་དོ། །
བཟུང་བའི་ཚེ་རྟེན་དང་བརྟེན་པ་ཡིན་པས་ཐོག་མར་རྒྱུན་བཤགས་ཀྱིས་སོ་ཐར་དང་བྱང་སེམས་བཟུང༌།
རིགས་ལྔའི་སྡོམ་བཟུང་གིས་སྔགས་སྡོམ་བསྲུང་བར་ཁས་བླང་བ་ཙམ་ཞིག་བཟུང་ནས། སྡོམ་པ་རང་གི་ངོ་བོ་དངོས་གཞིའི་ཚོགས་བསྐྱེད་པར་མཛད་པ་འདི་དཀྱིལ་ཆོག་གཅིག་ཉིད་ལ་སྡོམ་གསུམ་ལེན་པའི་ཚུལ་གསལ་བ་ཡིན་ཀྱང༌། མན་ངག་གི་མིག་དང་བྲལ་བ་དག་གིས་ནི་མོས་པ་ཙམ་ཡང་བྱ་དཀའ་བར་སྣང་ངོ་གསུངས། དངོས་གཞི་བསྐྱེད་རྫོགས་ཉམས་སུ་ལེན་པའི་ཚེ་སྔོན་འགྲོའི་སྐྱབས་སེམས་བྱས་པས་སོར་བྱང་གཉིས་ཉམས་སུ་ལེན་ཞིང༌། རྒྱུན་བཤགས་ཀྱིས་སོར་བྱང་གི་སྡོམ་པ་བླངས་བས་དེ་གཉིས་གོང་འཕེལ་དུ་འགྱུར་ཞིང་ཉམས་ན་སོར་ཆུད་པར་གསུངས་བའི་གནད་ཀྱིས་ཤེས་སོ། སྔགས་ཀྱི་རྩ་ལྟུང་བསྲུང་བའི་ཚེ་སོར་བྱང་གཉིས་གྱི་རྩ་ལྟུང་བསྲུང་དགོས་པ་ནི། བདེ་གཤེགས་བཀའ་འདས་ཀྱི་རྩ་ལྟུང་བསྲུང་ཚུལ་ལས་ཤེས་ཏེ། འདི་དག་ལ་དགོངས་ནས་འཇམ་མགོན་བླ་མས། བླ་མ་བཙལ་ལ་དབང་བཞི་བླང༌། དེ་ཡིས་སྡོམ་པ་གསུམ་ལྡན་འགྱུར། ། ཞེས་དང༌། སྡོམ་པ་གསུམ་དང་ལྡན་པ་ཡི། །རིམ་གཉིས་ཟབ་མོའི་གནད་ཤེས་ན། །དེ་ནི་ཚེ་འདིའམ་བར་དོའམ། །སྐྱེ་བ་བཅུ་དྲུག་ཚུན་ཆད་ལ། །འགྲུབ་པར་རྫོགས་པའི་སངས་རྒྱས་གསུངས། །ཞེས་གསུངས་པར་ཤེས་པར་བྱའོ། །
༈ གསུམ་པ་དེ་ཉིད་གཏན་ལ་དབབ་པ་ལ་གསུམ། སྡོམ་པ་གསུམ་པོ་སོ་སོར་བཤད་པ་དང༌། སུམ་~341~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ལྡན་གང་ཟག་གི་རྒྱུད་ཀྱི་སྡོམ་གསུམ་གནས་གཏོང་གི་ཚུལ་དཔྱད་པ་དང༌། གསུམ་པོ་རེ་རེ་ཡང་སུམ་ལྡན་དུ་
ཉམས་སུ་ལེན་ཚུལ་ལོ། །དང་པོ་ལ་གསུམ། སོ་ཐར་དང༌། བྱང་སེམས་དང༌། གསང་སྔགས་ཀྱི་སྡོམ་པ་བཤད་པའོ། །དང་པོ་ལ་བཞི། སོ་ཐར་སྡོམ་པའི་ངོ་བོ་ངོས་བཟུང་བ། མ་ཐོབ་པ་ཐོབ་པར་བྱེད་པའི་ཆོ་ག །ཐོབ་པ་མི་ཉམས་པར་བསྲུང་བའི་བསླབ་བྱ། ཉམས་ན་ཕྱིར་བཅོས་པའི་ཚུལ་ལོ། །དང་པོ་ལ་ངོ་བོ། དབྱེ་བ། དོན་ལྔས་གཏན་ལ་དབབ་པ་ལ་གསུམ་ལས། དང་པོ་སོ་སོར་ཐར་བའི་སྡོམ་པའི་ངོ་བོ་ནི། ངེས་འབྱུང་བསམ་པས་ཀུན་ནས་བསླངས་ཏེ་གཞན་གནོད་གཞིར་བཅས་སྤོང་བའི་སེམས་པ་མཚུངས་ལྡན་དང་བཅས་པ་རྒྱུན་ཆགས་པའོ། ། དོན་དེ་ལྟར་སུམ་བརྒྱ་པ་ལས། ངེས་པར་འབྱུང་བའི་ཚུལ་ཁྲིམས་སྡུག་བསྔལ་སྤོང༌། ཞེས་གསུངས་ཏེ། ཚུལ་ཁྲིམས་དང་གཞན་གནོད་གཞིར་བཅས་སྤོང་པ་དོན་གཅིག་སྡུག་བསྔལ་སྤོང་པ་དང་སོ་སོར་ཐར་དོན་གཅིག་ཡིན་པའི་ཕྱིར། ཚེ་འདིར་རྒྱལ་པོའི་ཆད་པ་སོགས་ཀྱིས་འཇིགས་པ་དང༌། ཕྱི་མ་ལྷ་མིའི་གོ་འཕང་ཙམ་དོན་དུ་གཉེར་གྱིས་བསྲུང་བའི་སྡོམ་པ་གཉིས་ལ་ངེས་འབྱུང་གི་བསམ་པ་མེད་དེ། དེ་གཉིས་འཁོར་བ་ལ་ཞེན་པ་ཡིན་པས། འཁོར་བ་ལ་ཞེན་ན་ངེས་འབྱུང་མིན། ཞེས་འཇམ་དབྱངས་ཀྱིས་གསུངས་པའི་ཕྱིར། དེས་ན་དེ་གཉིས་སོ་ཐར་དུ་མི་འགྱུར་ཏེ། འཁོར་བ་ལ་བརྟེན་པའི་ཕྱིར་གཏན་དུ་འཁོར་བ་ལས་སོ་སོར་ཐར་བྱེད་མིན་པའི་ཕྱིར། ཁ་ཅིག་སྐྱབས་འགྲོ་རྩོམ་བྱེད་དུ་བྱས་པའི་ཕྱིར་སོ་ཐར་ཡིན་ཞེ་ན།
དེར་མ་ངེས་ཏེ། སྐྱབས་ཡུལ་འཇིག་རྟེན་ལས་འདས་པ་ཡིན་ཀྱང༌། ཀུན་སློང་འཇིག་རྟེན་པ་ཡིན་པའི་
ཕྱིར། དགའ་བོས་དང་པོར་ལྷའི་ཆེད་དུ་སྡོམ་པ་བསྲུང་བ་བཞིན་ཕྱིས་ངེས་འབྱུང་གཏིང་ནས་སྐྱེས་ན་དེ་ཕྱིན་སོ་ཐར་དུ་འགྱུར་ཏེ། དགའ་བོས་དམྱལ་བ་གཟིགས་ཕྱིན་གྱི་ཚུལ་ཁྲིམས་བཞིན་ནོ། །གཞན་ལ་གནོད་པ་ནི་ལུས་ངག་གི་མི་དགེ་བ་བདུན་ནམ། གཞི་ནི་རྒྱུའི་དོན་ཏེ་ཡིད་ཀྱི་མི་དགེ་བ་གསུམ་མོ། །བཅས་པ་ནི་ཕན་ཚུན་བསྡུད་པ་སྟེ། མདོར་ན་སོ་ཐར་རིས་བདུན་ཆར་མི་དགེ་བཅུ་སྤོང་དུ་གྲུབ་སྟེ། མདོ་ལས། དགེ་བསྙེན་སྟོན་ལ་གཞན་ལ་མི་བརྟེན་པ། ཆོས་དགེ་བ་བཅུ་ལ་སྤྱོད་པ་ཞེས་གསུངས་པའི་དགོངས་པ་ཡང་ཡིན་ལ། བརྟག་གཉིས་ལས། དེ་རྗེས་བསླབ་པའི་གཞི་བཅུ་སྦྱིན། ཞེས་པའི་དོན་གཏན་ལ་ཁྲིམས་བདུན་ཆར་མི་དགེ་བ་བཅུ་སྤོང་དུ་གསུངས་པའི་དགོངས་པ་ཡང་དེ་ཉིད་ཡིན་ནོ། །འོ་ན་ཡོངས་རྫོགས་དགེ་བསྙེན་དང་དགེ་ཚུལ་སོགས་སྤོང་བཞིར་གསུངས་པ་དང་འགལ་ལོ་ཞེ་ན།
མི་འགལ་ཏེ། བླང་ཚེ་ལུས་ངག་གི་རང་བཞིན་གྱི་ཁ་ན་མ་ཐོ་བ་བཞི་སྤོང་བ་བླངས་ཀྱང་དོན་གྱིས་བཅུ་
བསྲུང་བ་ཡིན་ཏེ། སྲོག་གཅོད་སྤོང་བའི་ཤུགས་ལ་གནོད་སེམས་སྤོང༌། མ་བྱིན་ལེན་སྤོང་བའི་ཤུགས་ལ་བརྣབ་~342~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སེམས་སྤོང༌།  བརྫུན་སྤོང་བའི་ཤུགས་ལ་ཕྲ་མ་ཚིག་རྩུབ་ངག་འཁྱལ་སྤོང༌། སྡོམ་པ་བླངས་པ་ཉིད་ཀྱིས་ལོག་
ལྟར་སྤོང་བ་གྲུབ་པའི་ཕྱིར། འོ་ན་སྤོང་བཞི་ལས་མི་གསུངས་པ་ཅི་ཞེ་ན། བསླབ་བྱའི་གྲངས་མང་བས་འཇིགས་པའི་ངོར་བཞིར་བསྡུས་ནས་གསུངས་ཏེ། ཡན་ལག་ལྔ་ཡི་ཆོ་ག་ནི། གཞུག་པ་རུ་ནི་འདོད་པས་སོ། །ཞེས་པ་ལྟ་བུའི་དགོས་པ་ཡོད་པའི་ཕྱིར་རོ། །ཁ་ཅིག་གཞན་གནོད་གཞིར་བཅས་སྤོང་བ་སོ་ཐར་གྱི་སྡོམ་པར་བཤད་པ་རྒྱ་གར་གྱི་གཞུང་འགྲེལ་གང་ན་ཡང་བཤད་པ་མེད་དོ་ཞེས་ཟེར་བ་ནི་ཕུང་པོ་ལྔའི་རབ་བྱེད་ཀྱི་འགྲེལ་བཤད་མ་མཐོང་བར་ཟད་དོ། །དེས་ན་གཞུང་དེ་ལ་བརྟེན་ནས་ས་སྐྱའི་རྗེ་བཙུན་གོང་མ། མཆིམས་ནམ་མཁའ་གྲགས། དཔང་ལོ་ཆེན་པོ། བུ་སྟོན་སོགས་མཁས་པ་རྣམས་ཀྱིས་མགྲིན་གཅིག་ཏུ་གསུངས་པས་འདི་ཉིད་བཟུང་ན་ལེགས་གསུངས།
ཁ་ཅིག་སོ་ཐར་གྱི་ངོ་བོ་ངེས་འབྱུང་ཡིན་ཞེས་གསུངས་པ་ཡང་མི་འཐད་དེ། ཐར་པ་ཆ་མཐུན་གྱི་སྦྱིན་པ་
ལ་སོགས་པ་ཐམས་ཅད་ཀྱང་སོ་ཐར་དུ་ཐལ། ངེས་འབྱུང་གི་ཟིན་པར་མཚུངས་པའི་ཕྱིར། སེམས་བསྐྱེད་ཀྱང་སོ་ཐར་དུ་ཐལ། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་གསུངས་པ་དེ་ངེས་འབྱུང་མཆོག་ཡིན་པའི་ཕྱིར། བྱང་སེམས་ཀྱི་རྟེན་དུ་སོ་ཐར་ངེས་པར་དགོས་གསུངས་པས་ཀྱང་ངེས་འབྱུང་ཙམ་ལ་སོ་ཐར་གྱི་མཚན་ཉིད་མི་ཚང་སྟེ། གཞན་ལ་ཕནཔ་བསྒྲུབ་པ་ལ་གཞན་གནོད་གཞིར་བཅས་སྤོང་པས་ཁྱབ་པའི་ཕྱིར་རྟེན་དང་བརྟེན་པར་རུང་གི། ཉན་རང་དོན་གཉེར་གྱི་ངེས་འབྱུང་དེ་བྱང་སེམས་ཀྱི་རྟེན་དུ་ཇི་ལྟར་རུང་སྟེ། དེ་ཕས་ཕམ་བས་ཀྱང་ལྕི་བར་སྡུད་པ་ལས་གསུངས་པའི་ཕྱིར། གལ་ཏེ་རྫོགས་བྱང་དོན་གཉེར་གྱི་ངེས་འབྱུང་དེ་རྟེན་ཡིན་ནོ་སྙམ་ན། དེ་ལྟར་ན་རྟེན་དང་བརྟེན་པ་ཁྱད་པར་མེད་པར་འགྱུར་རོ། །དེས་ན་ངེས་འབྱུང་གིས་ཟིན་པའི་གཞན་གནོད་གཞི་བཅས་སྤོང་བ་སོར་སྡོམ་དུ་འཇོག་གི །ངེས་འབྱུང་ཙམ་ལ་སྡོམ་པའི་མཚན་ཉིད་མེད་དོ། །
སེམས་པ་མཚུངས་ལྡན་དང་བཅས་པའི་དོན་ནི། མི་མཐུན་ཕྱོགས་སྤོང་བའི་སེམས་པ་གཙོ་བོ་ཡིན་པས་
དེ་དང་མཚུངས་ལྡན་རྣམས་ཀྱང་སྡོམ་པར་སོང་བའི་དོན་ཏོ། །འོ་ན་གཡེང་དང་སེམས་མེད་པའི་ཚེ་སྡོམ་པ་མེད་པར་འགྱུར་རོ་ཞེ་ན། ཀུན་བཏུས་ལས་དབང་ལྡན་གྱི་ཚུལ་གྱིས་ཡོད་པར་གསུངས་པ་དེ་འདིར་སྦྱར་ན་རུང་མོད། སྤྱིར་ནི་འཐོབ་རྒྱུས་ཐོབ་ཅིང་གཏོང་རྒྱུས་མ་བཏང་བས་ད་ལྟ་མངོན་འགྱུར་མེད་ཀྱང་ཡོད་ཅེས་པའི་ཐ་སྙད་འཐོབ་སྟེ། དཔེར་ན་དངོས་པོ་འགའ་ཞིག་སྐྱེད་དུ་བཏང་ཟིན་པས་ད་ལྟ་མེད་ཀྱང་ཡོད་ཅེས་པའི་ཐ་སྙད་འཇོག་པ་བཞིན་ནོ། །རྒྱུན་ཆགས་པའི་དོན་ཡང་དེ་ཡིན་ནོ། །གཉིས་པ་ནི། སོ་ཐར་ལ་དབྱེ་ན་ཉན་ཐོས་དང་ཐེག་ཆེན་~343~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
གྱི་སོ་ཐར་གཉིས་ལས། དང་པོ་ནི་རང་དོན་དུ་དམན་པའི་བྱང་ཆུབ་ལ་དམིགས་ཏེ་གཞན་གནོད་གཞིར་བཅས་
སྤོང་བའི་སེམས་པ་མཚུངས་ལྡན་དང་བཅས་པའོ། །དེ་ལ་དབྱེ་ན་སོ་ཐར་རིས་བརྒྱད་དོ། །
གཉིས་པ་ནི། གཞན་དོན་དུ་རྫོགས་བྱང་ལ་དམིགས་ཏེ་གཞན་གནོད་གཞིར་བཅས་སྤོང་བའི་སེམས་པ་
མཚུངས་ལྡན་དང་བཅས་པའོ། །དེ་ལ་དབྱེ་ན་གསུམ་སྟེ། ཆོ་ག་ཉན་ཐོས་དང་ཐུན་མོང་བའི་ཐེག་ཆེན་སོ་ཐར་དང༌། ཆོ་ག་ཐུན་མིན་གྱི་ཐེག་ཆེན་སོ་ཐར་དང༌། ཆོ་ག་གོང་མ་དང་ཐུན་མོང་བ་འི་ཐེག་ཆེན་སོ་ཐར་རོ། །དང་པོ་ནི། རབ་དབྱེ་ལས། བསམ་པ་སེམས་བསྐྱེད་ཀྱིས་ཟིན་པས། ཆོ་ག་ཉན་ཐོས་ལུགས་བཞིན་གྱིས། སོ་སོར་ཐར་པ་རིས་བརྒྱད་པོ། །བྱང་སེམས་སོ་སོར་ཐར་བར་འགྱུར། །ཞེས་གསུངས་པའི་མན་ངག་དམ་པ་འདིའོ། །ཁ་ཅིག་ཉན་ཐོས་ཀྱི་ཆོ་ག་ལས་སྐྱེས་པའི་སོར་སྡོམ་གཟུགས་ཅན་དུ་འདོད་པ་མི་འཐད་དེ། བྱེ་སྨྲའི་བློ་སྐྱོན་དོན་ལ་མེད་པའི་ཕྱིར། གལ་ཏེ་ཡོད་ན་སེམས་ཙམ་ལུགས་ཀྱི་ཆོ་ག་ལས་སྐྱེས་པའི་བྱང་སྡོམ་དེ་ཡང་བདེན་གྲུབ་ཏུ་ཐལ་ལོ། དེས་ན་ལས་ཆོག་འགའ་ཞིག་ལས་སྡོམ་པ་རིགས་བྱེད་དང་རིག་བྱེད་མ་ཡིན་པ་གཉིས་ཀྱིས་བསྡུས་པའི་གཟུགས་རྫས་མདུན་ལྡན་གྱི་ངོ་བོར་སྐྱེ་བར་བཤད་པ་ནི། དོན་མེད་པའི་བཤད་པ་སྟེ། ལུང་དང་ཀརྨ་ཤ་ཏ་མ་སོགས་ལས་དེ་ལྟར་མ་གསུངས་ཤིང་དངོས་སྟོབས་ཀྱི་རིག་པ་དང་འགལ་བའི་ཕྱིར་རོ། །
གཉིས་པ་ལ་སྔོན་ཆོག་བྱམས་པ་འཇམ་དབྱངས་སོགས་ཀྱིས་འགྲོ་མང་ལ་བསྙེན་རྫོགས་མཛད་པ་ལ་
སོགས་པ་ལྟ་བུ་དང༌། ད་ཆོག་དོན་ཡོད་ཞགས་པ་ལས་བཤད་པའི་གསོ་སྦྱོང་གི་སྡོམ་པ་ལྟ་བུ་སྟེ་གཉིས་ཡོད་དོ། ། གསུམ་པ་ནི། སེམས་བསྐྱེད་ཀྱི་ཆོ་གའི་དབུ་མ་ལུགས་ཀྱི་སྦྱོར་བ་དང༌། སེམས་ཙམ་ལུགས་ཀྱི་སྨོན་སེམས་སྐབས་སུ་སྐྱབས་འགྲོ་ལས་ཐོབ་པའི་སོ་ཐར་དང༌། དབང་བསྐུར་བའི་ཆོ་གའི་རྒྱུན་བཤགས་སོགས་ཀྱིས་ཐོབ་པའི་སོར་སྡོམ་ལྟ་བུའོ། །འོ་ན་ཆོ་ག་གོང་མ་གཉིས་ཀྱི་སྐབས་ཀྱི་སྐྱབས་འགྲོ་དེ་སོ་ཐར་དུ་ཇི་ལྟར་འགྱུར་ཞེ་ན། སོ་ཐར་སྟོན་བྱེད་འདུལ་བ་ཡིན་ལ། དེའི་དོན་ཐམས་ཅད་བསམ་པ་ངེས་འབྱུང༌། སྦྱོར་བ་ལ་ལྡོག་པའི་ཚུལ་ཁྲིམས་དང་འཇུག་པའི་ཚུལ་ཁྲིམས་གཉིས་ཏེ་གསུམ་དུ་འདུ་ལ། དེའི་གནད་ཐམས་ཅད་སྐྱབས་འགྲོའི་བསླབ་བྱ་ཐུན་མིན་གསུམ་དུ་འདུས་ཏེ། རིམ་བཞིན་རྫོགས་བྱང་དོན་གཉེར་གྱི་ངེས་འབྱུང་མཆོག་དང༌། གཞན་གནོད་གཞིར་བཅས་སྤོང་པ་དང༌། ལྟ་སྤྱོད་ཐམས་ཅད་རྒྱལ་བའི་གསུངས་བཞིན་བསྒྲུབ་པ་གསུམ་ཡོད་པར་མདོ་ལས་གསུངས་པའི་ཕྱིར། དེས་ན་སྡོམ་པ་གསུམ་ཀ་ལ་སོ་ཐར་གྱི་སྡོམ་པས་ཁྱབ་པ་འདི་ནི་རྗེ་བཙུན་ས་སྐྱ་པ་ཡབ་སྲས་ཀྱི་དགོངས་པ་བླ་ན་མེད་པ་སྟེ། རྗེ་མུས་པ་ཆེན་པོའི་ཞལ་ལས་ཁོ་བོས་རྙེད་པའོ་ཞེས་ཀུན་མཁྱེན་ཆེན་པོས་གསུངས། དེ་ལྟར་སྡོམ་པ་གསུམ་ཀ་ལ་སོ་ཐར་གྱིས་ཁྱབ་ན་སྡོམ་པ་གོང་མ་གཉིས་བཞིན་སོ་ཐར་གྱི་སྡོམ་པ་~344~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡང་ཤི་འཕོས་ནས་ཀྱང་རྗེས་སུ་འབྲང་བར་ཐལ་ཞེ་ན། སྐྱོན་མེད་དེ། ཆོ་ག་ཉན་ཐོས་དང་ཐུན་མོང་པའི་རིས་
བདུན་གྱི་ལྡོག་པ་ཤི་འཕོས་ཚེ་གཏོང་བར་འདོད་དེ། ཇི་སྲིད་འཚོའི་བར་དུ་ཞེས་པའི་དམ་བཅའི་འཕེན་པ་ཟད་པའི་ཕྱིར། བསླབ་པ་ཕུལ་དང་ཤི་འཕོས་དང༌། ཞེས་སོགས་གསུངས་པ་དེའི་དབང་དུ་བྱས་པ་ཡིན་ལ། ཆོ་ག་གོང་མ་གཉིས་ལས་ཐོབ་པ་མི་གཏོང་སྟེ། བྱང་ཆུབ་སྙིང་པོའི་བར་དུ་བླངས་པའི་ཕྱིར་རོ། །
གསུམ་པ་མདོ་ལྔས་གཏན་ལ་དབབ་པ་ནི། རྗེ་བཙུན་གོང་མའི་དགོངས་པ་སྟེ། དེ་ཡང་སོར་སྡོམ་ལ་
གང་དུ་སྡོམ་པའི་གནས་དགེ་འདུན་འདུ་བའི་གནས། གྲངས་ཇི་སྙེད་ཅིག་སྡོམ་ན་ལུས་ངག་གི་བསླབ་བྱ་ཇི་སྙེད་ཡོད་པ་རྣམས་ལྔ་བརྒྱད་བཅུ་གཉིས་བརྒྱད་གསུམ་སོགས་སུ་སྡོམ། སྤང་བྱ་གང་སྡོམ་ན་ལུས་ངག་གི་ཁ་ན་མ་ཐོ་བ་གཞིར་བཅས་སྡོམ། ཐབས་གང་གིས་སྡོམ་ན་གསོལ་གཞིའི་ལས་སོགས་ཀྱིས་སྡོམ། སྡོམ་པ་རང་གི་ངོ་བོ་ནི། སཾ་པར་ཞེས་པར་བདེ་བའི་མཆོག་ལ་འཇུག་པས་དེས་བདེ་བར་འགྱུར་བས་ན་སྡོམ་པ་སྟེ། མཐུན་པ་རྣམས་ཀྱི་དཀའ་ཐུབ་བདེ། །ཞེས་གསུངས་པ་ལྟར་རོ། །
གཉིས་པ་མ་ཐོབ་པ་ཐོབ་པར་བྱེད་པའི་ཆོ་ག་ལ་གསུམ་སྟེ། ལེན་པའི་ཆོ་ག །བླང་བའི་ཡུལ། རྟེན་གྱི་
གང་ཟག་གོ །དང་པོ་ལ་གཉིས་ཏེ། ཉན་ཐོས་ཀྱི་སོ་ཐར་གྱི་ཆོ་ག་དང༌། ཐེག་ཆེན་གྱི་སོ་ཐར་གྱི་ཆོ་གའོ། །དང་པོ་ལ་སྐྱེས་པའི་བསླབ་ཚིག་གསུམ་ལེན་པའི་ཆོ་ག་ནི། རབ་བྱུང་ཕྱིར་དུ་བར་ཆད་དྲི། སྐྱབས་འགྲོ་རྩོམ་བྱེད་དུ་བྱས་ནས། དགེ་བསྙེན་ཉིད་བསྒྲུབ་བསླབས་བྱ་བརྗོད། རབ་བྱུང་བསྒྲུབ་པ་ཚོགས་ལ་ཞུ། །མཁན་པོར་གསོལ་བཏབ་རྟགས་མིང་བསམ། །བརྗེས་ནས་བར་མར་རབ་བྱུང་བསྒྲུབ། །སྐྱབས་འགྲོ་རྩོམ་བྱེད་དུ་བྱས་ནས། ། དགེ་ཚུལ་ཉིད་བསྒྲུབ་དུས་བརྗོད་དང༌། །བསླབ་བྱ་བཅུ་པོ་བརྗོད་པའོ། །ཡོ་བྱད་ཚགས་གཞུག་མཁན་པོ་ཡིས། ། སློབ་དཔོན་གཉིས་སོགས་ལས་གྲལ་བསྡུ། ལྟུང་བ་བཤགས་བསྡོམས་བྱིན་རླབས་བྱ། མཁན་པོར་གསོལ་བཏབ་དེ་ཉིད་ཀྱིས། །གོས་གསུམ་བྱིན་གྱིས་བརླབས་ཏེ་དཀོན། ལྷུང་བཟེད་ཚོགས་བསྟན་དེ་སོགས་སྦྱིན། ། གསང་སྟོན་སྤྲོ་བྱས་ལས་ཀྱིས་བརྐོ། །ལྐོག་ཏུ་དྲིས་ནས་དག་པ་ཞུ། །བསྙེན་རྫོགས་གསོལ་བཏབ་དྲི་བའི་ཆེད། ། ལས་བྱས་མངོན་དུ་བར་ཆད་དྲི། །གསོལ་བཞིའི་ལས་ཀྱིས་བསྙེན་རྫོགས་བསྒྲུབ། དུས་གོ་གདམས་ངག་བཅུ་གཅིག་བརྗོད། ཅེས་པ་ནི་ལས་ཆོག་གི་དོན་བསྡུས་ཙམ་ཡིན་ལ། ལག་ལེན་ཞིབ་པར་ལས་ཆོག་ལ་མཁས་པར་བྱས་ནས་སླ་ཆོས་དང་ནོར་འཁྲུལ་མེད་པར་བྱ་དགོས་ཏེ། ཆོ་ག་མ་འཁྲུལ་པས་བསྒྲུབ་བྱ་རབ་བྱུང་བསྙེན་རྫོགས་ཀྱི་སྡོམ་ལྡན་དུ་བསྒྲུབ་པ་ནི་བསྟན་པའི་རྩ་བར་སྣང་བའི་ཕྱིར། བུད་མེད་དགེ་བསྙེན་མ་དང་དགེ་ཚུལ་མར་བསྒྲུབ་པའི་ཆོ་ག་ནི་སྔ་མ་དང་ཆ་འདྲ་ལ། དགེ་སློང་མ་དང་དགེ་སློང་མར་སྒྲུབ་པའི་ཆོ་ག་ནི་ལག་ཏུ་ལེན་~345~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
མཁན་མེད་པས་མ་བཤད་དོ། །
གཉིས་པ་ཐེག་ཆེན་སོ་ཐར་ལེན་པའི་ཆོ་ག་ལ་ཆོ་ག་ཐུན་མོང་བའི་སོ་ཐར་རིས་བདུན་ནི་སེམས་བསྐྱེད་
ཀྱིས་ཟིན་པ་མ་གཏོགས་ཆོ་ག་ནི་ཉན་ཐོས་དང་ཁྱད་མེད་དུ་བྱ་དགོས་ཏེ། ཆོ་ག་སངས་རྒྱས་སྤྱོད་ཡུལ་ཡིན།
ཞེས་པ་ལྟར་སངས་རྒྱས་ཀྱི་གསུངས་པ་གཅིག་དགོས་ལ་ཉན་ཐོས་གཞུང་ལས་བཤད་པ་ལས་གཞན་པའི་ཆོ་གའི་ལག་ལེན་མི་སྣང་བའི་ཕྱིར། དོན་ཞགས་རྟོགས་པ་ལས་བཤད་པའི་གསོ་སྦྱོང་ནི་དཔལ་མོ་ལུགས་ཀྱི་སྨྱུང་ཆོག་སོགས་ལས་གསུངས་པ་དེ་ཡིན་ནོ། །གཉིས་པ་གང་ལས་བླང་བའི་ཡུལ་ནི། ཉན་ཐོས་ཐེག་ཆེན་གཉིས་ཀའི་སོ་ཐར་རིས་བདུན་ཀ་ཡུལ་དགེ་སློང་རྣམ་དག་ལས་བླང་དགོས་ལ། ཁྱད་པར་བསྙེན་རྫོགས་ནི་ཁ་སྐོང་གི་ཆོས་བཅུ་གསུམ་དང་ལྡན་པ་ལྔ་ཚོགས་སམ་བཅུ་ཚོགས་ལས་ཆོ་ག་ལ་མཁས་ཤིང་རྩིང་སྤྱོད་མི་བྱེད་པ་ལས་བླང་དགོས་སོ། །ཐེག་ཆེན་གསོ་སྦྱོང་ནི་རྟེན་ན་མ་ཡུམ་གང་རུང་ལས་བླང་པར་གསུངས་སོ། །གསུམ་པ་གང་གིས་བླང་བའི་རྟེན་ནི། བྱེ་སྨྲ་རིས་བརྒྱད་ཀ་ཡང་གླིང་གསུམ་གྱི་སྐྱེས་པ་དང་བུད་མེད་ལས་གཞན་ཟ་མ་མ་ནིང་སྒྲ་མི་སྙན་རྣམས་ལ་མི་སྐྱེ་བར་འདོད། ཐེག་ཆེན་སོ་ཐར་གྱི་རྟེན་ལ་ཆོ་ག་ཐུན་མོང་བ་རྣམས་ནི་ཆོ་ག་ཉན་ཐོས་ལུགས་བཞིན་བྱེད་དགོས་པས་བྱེ་སྨྲ་བ་ལྟར་གཟུངས་དགོས་ལ། ཆོ་ག་ཐུན་མིན་གྱི་ཐེག་ཆེན་སོ་ཐར་འགྲོ་བ་གཞན་རྣམས་ལ་སྐྱེ་བ་རུང་སྟེ། ཐེག་ཆེན་སེམས་བསྐྱེད་གང་ལ་སྐྱེ་བའི་རྟེན་དེ་ལ་ཐེག་ཆེན་སོ་ཐར་སྐྱེ་བའི་ཕྱིར་རོ༑ ༑
གསུམ་པ་ཐོབ་པ་མི་ཉམས་པར་བསྲུང་བའི་བསླབ་བྱ་ལ་གཉིས་ཏེ། ཉན་ཐོས་དང་ཐེག་ཆེན་སོ་ཐར་གྱི་
བསླབ་བྱའོ། །དང་པོ་ལ་རིས་བརྒྱད་ལས་བསྙེན་གནས་ཀྱི་བསླབ་བྱ་ནི། ཚུལ་ཁྲིམས་ཀྱི་ཡན་ལག་ལ་རྩ་བ་བཞི། བག་ཡོད་ཀྱི་ཡན་ལག་ལ་ཆང་སྤོང་བ། བརྟུལ་ཞུགས་ཀྱི་ཡན་ལག་ལ་གར་སོགས་ཕྲེང་སོགས་མལ་སྟན་ཆེ་མཐོ་ཕྱི་དྲོའི་ཁ་ཟས་སྤོང་བ་ལ་དང་བརྒྱད་དོ། །ཡོངས་རྫོགས་དགེ་བསྙེན་ཕ་མའི་བསླབ་བྱ་ནི། རྩ་བ་བཞི་དང་ཆང་དང་ལྔའོ། །དགེ་ཚུལ་ཕ་མའི་བསླབ་བྱ་ལ་བླང་འདས་ཉེས་མེད་ཕྱོགས་མཐུན་གསུམ་ལས། དང་པོ་ནི་བཅུ་སྟེ། སུམ་བརྒྱ་པ་ལས། གང་ཞིག་སྲོག་གཅོད་གཞན་གྱི་ནོར་འཕྲོག་དང༌། མི་ཚངས་སྤྱོད་བརྫུན་བཅོས་པའི་ཆང་ལ་སོགས། གར་སོགས་ཕྲེང་སོགས་མལ་ཆེན་མཐོ་བ་དང༌། ཕྱི་དྲོའི་ཁ་ཟས་གསེར་དངུལ་ལེན་ལ་སྤང༌། ཞེས་པའོ། །ཉེས་མེད་ནི། འཆང་འབྲལ་ཟླ་འཇོག་ལྷུང་བཟེད་འཆང༌། །དགོན་པའི་འབྲལ་བ་གསོགས་འཇོག་བྱེད། །དེ་ཟ་བྱིན་ལེན་མ་བྱས་ཟ། །ས་བོན་འཇོམས་དང་སྐྱེ་བ་གཅོད། །སྤང་ཟ་རིན་ཆེན་མེ་གཉིས་རེག ། ས་བརྐོ་དགེ་ཚུལ་ནང་ཉལ་བ། །ལས་གནས་ནས་འགྲོ་འདུན་ཕྱིར་བསྒྱུར། །རྩ་སྔོན་ཁྲོད་དུ་མི་གཙང་འདོར། ། ~346~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཤིང་ལ་མི་གང་ལྷག་འཛེག་སྟེ། །བཅུ་དགུ་ཉེས་མེད་ཉིད་དུ་གསུངས། །ཕྱོགས་མཐུན་ནི། བླང་འདས་དང་ཉེས་
མེད་མ་གཏོགས་པ་དགེ་སློང་གི་བཅས་པ་ལས་འདས་ན་བསྡམ་བྱའི་ཉེས་བྱས་ཡིན་ལ། ཉམས་པ་གསུམ་དང་གནས་ལ་མི་བསྟེན་པ་དང་གཞི་གསུམ་སྦོང་བ་སོགས་ཀྱང་ཉེས་བྱས་སུ་གསུངས་སོ། །
དགེ་སློང་གི་བསླབ་བྱ་ཉིས་བརྒྱ་ང་གསུམ་ནི་ཚིག་ཉུང་ངུས་རྟོགས་མི་ནུས་པས། རྒྱས་པར་སོར་མདོ་དང་
མདོ་རྩ་སོགས་ལས་ཤེས་པར་བྱའོ། །འདིར་འབྱུང་ཉེ་བ་རྣམས་བརྗོད་ན། འཁྲིག་རྐུ་མི་གསོད་བརྫུན་ཆེན་སྨྲ། ། ཕམ་པ་བཞིའོ་ལྷག་མ་ནི། །ཁུ་བ་འབྱིན་དང་བུད་མེད་ཀྱི། །ལུས་རེག་འཁྲིག་ཚིག་སྨྲ་སྨྱན་བྱེད། །ཕམ་པས་བསྐུར་འདེབས་སོགས་བཅུ་གསུམ། །སྤང་ལྟུང་བྱིན་གྱིས་མ་བརླབས་པའི། །གོས་དངོས་ཞག་བཅུར་འཆང་བ་དང༌། །བརླབས་པའི་གོས་གསུམ་ཞག་དུ་བྲལ། །གསེར་དངུལ་སོགས་འཆང་ཁེ་ཕྱིར་ཚོང༌། །ཕྱེད་དང་བུན་གཏོང་གསོག་འཇོག་བྱེད། །བྱིན་འཕྲོགས་ལ་སོགས་བཅུ་གསུམ་དང༌། །ལྟུང་བྱེད་ཤེས་བཞིན་རྫུན་དུ་སྨྲ། ། དགེ་སློང་སྐྱོན་བརྗོད་ཕྲ་མ་བྱེད། །རྩོད་པ་ཞི་བར་མི་འཇུག་སྤེལ། །ཁྲིམས་གྲོགས་མེད་པར་བུད་མེད་ལ། ། ཆོས་སྟོན་ལམ་འགྲོགས་གནས་གཅིག་ཉལ། །མ་རྫོགས་པ་ལ་གནས་ངན་ལེན། །བརྗོད་དང་ཞག་གཉིས་ལས་ལྷག་ཉལ། །རྒོད་བག་གིས་ཆོས་ལྷན་གཅིག་འདོན། །ཞལ་ལྟ་བ་འཕྱ་ས་བོན་འཇོམས། །སྐྱེ་བ་གཅོད་དང་གནས་མལ་སོགས། །ལོངས་སྤྱོད་ནས་ནི་མ་བསྡུས་དོར། །སྲོག་ཆགས་དང་བཅས་རྩ་དང་ཆུ། །ཕན་ཚུན་འདེབས་དང་དེ་ལོངས་སྤྱོད། །སྦས་ནས་ཟ་དང་དུས་མིན་པ། །གསོག་འཇོག་བྱས་ཟ་བྱིན་ལེན་ནི། །མ་བྱས་ཟ་དང་ཟས་བསོད་སློང༌། །དམག་ལ་ལྟ་དང་དེ་ནང་འདུག །མི་རིག་ཁྱིམ་པའི་གོས་གྱོན་དང༌། །གཞན་གྱི་ཕམ་ལྷག་དགེ་སློང་ལ། །འཆབ་དང་རིན་ཆེན་དེར་སྨོས་རེག །དུད་འགྲོ་གསོད་དང་ཆུ་ལ་རྩེ། །དགེ་སློང་སྡངས་བྱེད་གག་ཚིལ་བྱེད། །དགེ་སྦྱོང་ཡོ་བྱད་སྦེད་པ་དང༌། །ལྷག་མས་བསྐུར་འདེབས་རྐུན་མར་འགྲོགས། །ས་རྐོ་འཐབ་ཕྱིར་ཉན་རྣ་བྱེད། །ཆོས་ལྡན་ལས་ལ་འགལ་བར་བྱེད། །ཆང་འཐུང་མི་སྨྲ་གྲོང་འགྲོ་བ། །ལ་སོགས་ལྟུང་བྱེད་དགུ་བཅུ་དང༌། །སོ་སོར་བཤགས་བཞི་བསླབས་བྱ་ཡི། །ཉེས་བྱས་བསྡུ་ན་གོས་ལེགས་པར། །མ་བགོས་སྤྱོད་ལམ་མ་ལེགས་བགྱིས། །ཟས་ལ་ཚུལ་མཐུན་ལོངས་མ་སྤྱད། །ལྷུང་བཟེད་ཡལ་བོར་མ་གུས་ལ། །ཆོས་སྟོན་ཆུ་ཐང་མི་གཙང་དོར། །དེ་རྣམས་ལེགས་སྤང་བསླབ་བྱའོ། །དགེ་སློང་མ་དང་དགེ་སློང་མའི་བསླབ་བྱ་ནི། །ཁྱད་གཞི་མེད་པའི་ཁྱད་ཡིན་པས་མ་བཤད་དོ། །
གཉིས་པ་ཐེག་ཆེན་སོ་ཐར་གྱི་བསླབ་བྱ་ལ། ཆོ་ག་ཐུན་མོང་པས་ནི་རང་གིས་གང་བླངས་བའི་སོ་ཐར་
དེ་དག་དགོས་ཁྱད་པར་ཅན་མེད་པའི་ཚེ་ཉན་ཐོས་ཀྱིས་ཇི་ལྟ་བ་བཞིན་བསྲུང་དགོས་ཏེ། སྡོམ་པ་གཉིས་ཀྱི་~347~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
བཅས་པ་ལས་དགོས་པ་མེད་པར་འདའ་བ་རྡོ་རྗེ་ཐེག་པའི་སྐབས་སུ་ལྟུང་བར་གསུངས་པའི་ཕྱིར་རོ། །སེམས་
ཅན་གྱི་དོན་དུ་འགྱུར་བ་སོགས་དགོས་པ་ཁྱད་པར་ཅན་ཡོད་ན་ལུས་ངག་གི་ཁ་ན་མ་ཐོ་བ་ཐམས་ཅད་གནང་སྟེ༑ སྤྱོད་འཇུག་ལས། ཐུགས་རྗེ་མངའ་བ་རིང་གཟིགས་པས། །བཀགཔ་རྣམས་ཀྱང་དེ་ལ་གནང༌། ཞེས་དང་སྡོམ་པ་ཉི་ཤུ་པ་ལས། སྙིང་རྗེ་ལྡན་ཞིང་བྱམས་ཕྱིར་དང༌། །སེམས་དགེ་བ་ལ་ཉེས་པ་མེད། །ཞེས་གསུངས་པ་ལྟར་རོ། །ཐེག་ཆེན་གསོ་སྦྱོང་གི་བསླབ་བྱ་ནི། སྔར་བཤད་པའི་བརྒྱད་པོ་དེ་ཉིད་དོ། །
བཞི་པ་ཉམས་ན་ཕྱིར་བཅོས་པའི་ཚུལ་ནི། དགེ་བསྙེན་གྱི་བསླབ་པ་ལས་མི་གསོད་ལ་སོགས་བཞི་བྱུང་
ན་སྡོམ་པ་གཏོང་བས་བསྐྱར་ནས་བླང༌། མི་མིན་གསོད་པ་སོགས་ལྔ་བྱུང་ན་སྡོམ་ལྡན་གཅིག་གི་མདུན་དུ་བཤགས་ཞེས་བོད་ཀྱི་བླ་མ་དག་གསུངས་མོད་ཀྱི་དེ་ལས་གཞན་མ་མཐོང་གསུངས། དགེ་ཚུལ་གྱི་ཕམ་འདྲའི་ཉེས་བྱས་བཞི་དང༌། དགེ་སློང་གི་ཕམ་པ་བཞི་འཆབ་བཅས་བྱུང་ན་གསོར་མི་རུང་ལ། འཆབ་མེད་བྱུང་ན་བསླབས་པ་སྦྱིན་པར་འདུལ་བ་ལས་གསུངས། དེང་སང་ནི་སེམས་བསྐྱེད་ཀྱིས་ཟིན་པའི་སོར་སྡོམ་ཉམས་པ་བསྐྱར་ནས་བླང་ཆོག་ཅེས་ཐམས་ཅད་ཀྱིས་གསུངས་ཤིང་དེ་ལྟར་དུ་མཛད་དོ། །དགེ་ཚུལ་གྱི་བཤགས་བྱའི་ཉེས་བྱས་རྣམས་བཤགས་པས་དག་པར་འགྱུར། ཕྱོགས་མཐུན་རྣམས་ཡིད་ཀྱིས་སྡོམ་པས་དག་པར་གསུངས། དགེ་སློང་གི་ལྷག་ལྟུང་བྱུང་ན་སྤོ་མགུ་དབྱུང་གསུམ་བྱེད་དགོས་ངེས་ཡིན་ཀྱང་མདོ་རྩ་བ་ལས། བསམ་པས་ལྟུང་བ་ལས་ལྡང་གི་ཆད་པའི་ལས་ཀྱིས་མ་ཡིན་ནོ། །ཞེས་དང༌། དེའི་ལུང་གླེང་གཞིར་གང་ཟག་ཁྱད་པར་ཅན་གྱིས་ཆད་ལས་མི་དགོས་པར་བཤགས་པ་རྐྱང་བས་ཆོག་པར་གསུངས་པ་དེ་རྐྱེན་དབང་གིས་གང་ཟག་ཐམས་ཅད་ཀྱིས་དེ་བཞིན་བྱས་ཆོག་པར་སེམས་ཏེ། ལུང་ལས། ངས་ཟླ་བ་ཕྱེད་ཕྱེད་ཅིང་སོ་སོར་ཐར་བའི་མདོ་འདོན་པ་དེའི་ཚེ་གང་གིས་ཚུལ་ཁྲིམས་ཕྲ་མོ་དང་ཕྲན་ཚོགས་དག་འདོན་ན་དགེ་སློང་གི་དགེ་འདུན་གྱིས་ཕྱིར་ཀློད་ལ་བདེ་བའི་རེག་པ་ལ་མནོས་ཤིག་ཅེས་དང༌། ཀུན་དགའ་བོ་ལ་ང་མྱ་ངན་ལས་འདའ་བའི་ཚེ་བསྐུལ་ཅིག་དང༌། བསླབ་པའི་གཞི་ཇི་ལྟར་བཅས་པ་དག་ལས་བསླབ་པའི་གཞི་ཕྲན་ཚེགས་ཕྲ་མོ་ཁ་ཅིག་བག་ཡང་དུ་བྱའོ། ། ཞེས་བཀའ་སྩལ་བ་དེ་འདི་འདྲའི་རིགས་ཅན་ལ་དགོངས་པ་ལས་འོས་མེད་དེ། བོད་འདིར་སྤོ་མགུ་དབྱུང་གསུམ་གྱིས་ཕྱིར་བཅོས་བྱེད་མཁན་མ་བྱུང་ཞིང༌། ལྷག་ལྟུང་གི་མ་གོས་པའི་དགེ་སློང་ཉི་ཤུ་ལྷན་ཅིག་ཚོགས་པ་ཤིན་ཏུ་དཀའ་ཕྱིར། དེས་ན་འགྱོད་སེམས་དྲག་པོས་མིང་རིགས་བརྗོད་པའི་སྒོ་ནས་ཕྱིར་བཅོས་རེ་བྱ་དགོས་ཏེ། གཞན་དུ་ན་གསོ་སྦྱོང་གི་དུས་ཐམས་ཅད་དུ་སླད་ཀྱིས་ལྟུང་བ་དེ་ཆོས་བཞིན་དུ་སླར་བགྱིའོ། །ཞེས་པ་དེ་བརྫུན་
དུ་འགྱུར་ལ་བརྫུན་གྱིས་ལྟུང་བ་དག་པར་འགྱུར་བ་ནི་གང་ན་ཡང་གསུང་པ་མེད་དོ། །སྤང་ལྟུང་ནི་དངོས་པོ་གང་~348~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡིན་པ་ཞག་གཅིག་སྤང་རྗེས་བཤགས་པ་དང༌། ལྟུང་བྱེད་ནི་བཤགས་རྐྱང་དང༌། སོར་བཤགས་སྨྲེ་བཤགས་
བཅས་བཤགས་པ་དང༌། ཉེས་བྱས་རྣམས་བཤགས་རྐྱང་བྱས་པས་དག་པར་འགྱུར་ལ། བསྡམ་བྱའི་ཉེས་བྱས་རྣམས་ཡིད་ཀྱིས་སྡོམ་པས་དག་པར་གསུངས་སོ། །བཤགས་པ་རྣམས་བཤགས་ཡུལ་ལ་ལྟུང་བ་དེས་མ་གོས་པའི་མདུན་དུ་ལྟུང་བའི་མིང་རིགས་གཉིས་ཀ་བརྗོད་ནས་བཤགས་བསྡམ་ལན་གསུམ་བྱ། ལྟུང་བ་མ་མཐོལ་ན་བཅས་པ་ཉེས་ཀྱང་ཡོད་པས་དེ་སྔོན་དུ་བཤགས་དགོས་སོ། །ཐེག་ཆེན་སོ་ཐར་ལ་དགེ་ཚུལ་སློང་གིས་ནི་སྔར་བཞིན་ཕྱིར་བཅོས་དང༌། ཐེག་ཆེན་སྡེ་སྣོད་ལས་བཤད་པའི་ཕྱིར་བཅོས་རྣམས་ཀྱང་ཉམས་སུ་བླང་བར་བྱ་ཞིང༌། དེ་ལས་གཞན་ཐེག་ཆེན་སོ་ཐར་རྣམས་ལ་ནི་ཐེག་ཆེན་སྡེ་སྣོད་ལས་བཤད་པ་ཁོ་ན་བྱའོ། །
༈ གཉིས་པ་བྱང་སེམས་ཀྱི་སྡོམ་པ་བཤད་པ་ལ་བཞི་སྟེ། བྱང་སེམས་ཀྱི་སྡོམ་པའི་ངོ་བོ་ངོས་བཟུང་བ།
དེ་ཐོབ་བྱེད་ཀྱི་ཆོ་ག །ཐོབ་པ་མི་ཉམས་པར་བསྲུང་བའི་བསླབ་བྱ། ཉམས་ན་ཕྱིར་བཅོས་པའི་ཚུལ་ལོ། །དང་པོ་ལ་ངོ་བོ། དབྱེ་བ། དོན་ལྔས་གཏན་ལ་དབབ་པ་གསུམ་ལས། དང་པོ་ནི། རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་གང་ཞིག །མི་མཐུན་ཕྱོགས་སྤོང་བའི་སེམས་པ་མཚུངས་ལྡན་དང་བཅས་པ་རྒྱུན་ཆགས་པའོ། །དེ་ཡང་སྒྲུབ་པ་ཁྱད་པར་བ་ནི། ཤེས་པས་སྲིད་ལ་མི་གནས་ཤིང༌། །སྙིང་རྗེས་ཞི་ལ་མི་གནས་པ། །ཞེས་གསུངས་པ་ལྟར་སྟོང་ཉིད་སྙིང་རྗེའི་སྙིང་པོ་ཅན་ནོ། །སྒྲུབ་པ་ཞེས་པ་དེ་སྒྲུབ་བྱེད་བསྒྲུབ་བྱ་གཉིས་ཆར་ལ་བཏགས་པ་ཡིན་པས་སངས་རྒྱས་ཀྱི་སར་མ་ཁྱབ་པའི་སྐྱོན་མེད་དོ། །མི་མཐུན་ཕྱོགས་ནི་འཁོར་བའི་སེམས་དང་མྱང་འདས་ཀྱི་སེམས་གཉིས་ཡིན་ལ། དེ་གཉིས་སྤོང་བས་མི་གནས་པའི་མྱང་འདས་ཀྱི་སེམས་སུ་གྲུབ་སྟེ། རྒྱུད་བླར། བདག་སྲེད་མ་ལུས་ཤེས་རབ་ཀྱིས་བཅད་ནས། །སེམས་ཅན་སྲེད་ཕྱིར་བརྩེ་ལྡན་ཞི་བ་ཐོབ། །དེ་ལྟར་བློ་བརྩེ་བྱང་ཆུབ་སེམས་ཐོབ་པས། །འཕགས་པ་འཁོར་བའམ་མྱ་ངན་འདའ་མི་འགྱུར། །ཞེས་གསུངས་པ་ལྟར་རོ༑ ༑དབྱེ་བ་ལ་ངོ་བོའི་གཉིས་ཏེ། གཞན་དོན་དུ་སངས་རྒྱས་ཐོབ་འདོད་སྨོན་པ་དང་། དེའི་དོན་དུ་སྤྱོད་པ་སྤྱད་པ་འཇུག་པའོ། ཁ་ཅིག་སྨོན་པ་ལ་སྡོམ་པ་མེད་དེ། བྱང་ཆུབ་སྨོན་པའི་སེམས་ལ་ནི། འཁོར་ཚེ་འབྲས་བུ་ཆེ་འབྱུང་ཡང༌། །ཇི་ལྟར་འཇུག་པའི་སེམས་བཞིན་དུ། །བསོད་ནམས་རྒྱུན་ཆགས་འབྱུང་བ་མིན། །ཞེས་གསུངས་པའི་ཕྱིར་ཞེས་ཟེར་རོ། །
དེའི་ལན་ནི། མཇམ་མགོན་བླ་མས། བདག་གི་བླ་མ་དཔལ་ས་སྐྱ་པའི་ཞལ་སྔ་ནས་ནི། སྨོན་འཇུག་
གཉིས་ཀ་ལ། སྨོན་པའི་སེམས། སྨོན་པའི་སེམས་བསྐྱེད་པ། སྨོན་པ་མི་ཉམས་པར་བསྲུང་བ་གསུམ་དང༌། འཇུག་པའི་སེམས། འཇུག་པའི་སེམས་བསྐྱེད་པ། འཇུག་པ་མི་ཉམས་པར་བསྲུང་བ་དང་གསུམ་ཡོད་དོ། ། ~349~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ཞེས་གསུངས་པ་ནི་མདོ་རྒྱུད་ཀྱི་དགོངས་པ་ཕྱིན་ཅི་མ་ལོག་པར་ངེས་པའོ། །དེའི་རྗེས་སུ་འབྲང་ནས་སྨོན་
འཇུག་གི་སེམས་རྐྱང་པ་སྡོམ་པ་མིན་ལ། སྨོན་འཇུག་གི་སེམས་བསྐྱེད་པ་ལ་མི་མཐུན་པ་གཞི་བཅས་སྤོང་སེམས་ཡོད་ན་གཉིས་ཀ་ཡང་སྡོམ་པར་འགྱུར་ཏེ། མཚན་ཉིད་དང་ལྡན་པའི་ཕྱིར། སྡོམ་པའི་མཚན་ཉིད་དང་ལྡན་ཡང་སྡོམ་པར་མི་འགྱུར་ན་སྡོམ་པ་གཞན་ཐམས་ཅད་ཀྱང་སྡོམ་པ་མི་འགྱུར་རོ། །སློབ་དཔོན་ཞི་བ་ལྷ་ནི་སྡོམ་པས་མ་ཟིན་པའི་སྨོན་པ་རྐྱང་པ་ལ་བསོད་ནམས་རྒྱུན་ཆགས་སུ་མི་འབྱུང་བར་བཞེད་པ་ཡིན་གསུངས་པ་དེའོ། །དེས་ན་བྱང་ཆུབ་སེམས་དཔའི་རྒྱུད་ཀྱི་གོང་འོག་གི་བསླབ་བྱ་ཐམས་ཅད་ཀྱང་བྱང་སེམས་ཀྱི་སྡོམ་པར་འདུས་པ་ཡིན་ཏེ། གོང་གི་མཚན་ཉིད་རྣམས་ཚང་བའི་ཕྱིར་རོ། །རྗེ་བཙུན་གྱིས་བཞེད་པ་ཡང་འདི་ཡིན་ཏེ། གོང་འོག་ཐམས་ཅད་ཀྱང་བྱང་ཆུབ་སེམས་དཔའི་འཇུག་པ་ཡིན་པའི་ཕྱིར། ཞེས་གསུངས་པའི་ཕྱིར། ཆོ་གའི་སྒོ་ནས་དབྱེ་ན་གསུམ་སྟེ། སོ་ཐར་དང་ཐུན་མོང་བའི་བྱང་སྡོམ། ཆོ་ག་ཐུན་མིན་གྱི་བྱང་སྡོམ་དབང་བསྐུར་དང་ཆོ་ག་ཐུན་མོང་བའི་བྱང་སེམས་ཀྱི་སྡོམ་པའོ། །དང་པོ་ནི། སྔར་བཤད་པའི་ཐེག་ཆེན་སོ་ཐར་ཐམས་ཅད་དོ། །
དེས་ན་ཉན་ཐོས་ཀྱི་སོ་ཐར་དང་བྱང་སེམས་གྱི་སྡོམ་པ་གཉིས་འགལ་བ་ཡིན་གྱི་བྱང་སེམས་ཀྱི་སོ་ཐར་
དང་མི་འགལ་ཏེ། གང་ལ་ཐེག་ཆེན་སོ་ཐར་གྱི་མཚན་ཉིད་ཚང་བ་དེ་ལ་བྱང་སྡོམ་གྱི་མཚན་ཉིད་ཚང་ལ།  གང་ལ་བྱང་སྡོམ་གྱི་མཚན་ཉིད་ཚང་བ་དེ་ལ་ཐེག་ཆེན་སོར་སྡོམ་གྱི་མཚན་ཉིད་ཚང་བའི་ཕྱིར་ཏེ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པའི་ཕྱིར་བསྲུང་བའི་སྡོམ་པ་ཡིན་ན་བྱང་སེམས་ཀྱི་སྡོམ་པ་ཡིན་དགོས་ཤིང༌། གཞན་ལ་ཕན་པ་ཁྱད་པར་ཅན་བསྒྲུབ་པ་ལ་གཞན་ལ་གནོད་པ་སྤོང་བས་ཁྱབ་པའི་ཕྱིར། གཉིས་པ་ནི་དབུ་སེམས་ཀྱི་ཆོ་ག་ལས་ཐོབ་པའི་སྨོན་འཇུག་གི་སྡོམ་པ་ལྟ་བུའོ། །གསུམ་པ་ནི། དབང་བསྐུར་གྱི་ཆོ་གའི་སྟ་གོན་གྱི་དུས་སུ་ཐོབ་པའི་བྱང་སེམས་ཀྱི་སྡོམ་པ་དང༌། དངོས་གཞིའི་སྐབས་སུ་ཐོབ་པའི་སྔགས་སྡོམ་ལྟ་བུའོ། ། གསུམ་པ་དོན་ལྔས་གཏན་ལ་དབབ་པ་ནི། གང་དུ་སྡོམ་པའི་གནས་ནི། གང་ཟག་རེ་རེ་ཡང་གང་དུ་བཞུགས་པའི་གནས་སོ། །གྲངས་ཅི་སྙེད་སྡོམ་པ་ནི་སེམས་ཀྱིས་བསླབ་པར་བྱ་བ་ཐམས་ཅད་ཚུལ་ཁྲིམས་གསུམ་མམ་ཕ་རོལ་ཏུ་ཕྱིན་པ་དྲུག་ཏུ་སྡོམ། སྤང་བྱ་གང་སྡོམ་ན་སེམས་ཀྱི་ཁ་ན་མ་ཐོ་བ་ཐམས་ཅད་སྡོམ། ཐབས་གང་གིས་སྡོམ་ན་དབུ་སེམས་ཀྱི་ཆོ་ག་སོགས་ཀྱིས་སྡོམ། སྡོམ་པ་རང་གི་ངོ་བོ་ནི་སཾ་པ་ར་ཞེས་པ་བདེ་བ་མཆོག་ལ་འཇུག་པས་དེས་བདེ་བར་གྱུར་པས་ན་སྡོམ་པ་སྟེ། བདེ་བའི་འབྱུང་གནས་དེ་ལ་སྐྱབས་སུ་མཆི། ཞེས་པ་ལྟར་མི་མཐུན་ཕྱོགས་སྡོམ་པས་བདེ་བའི་མཆོག་ཏུ་གྱུར་པའོ། །གཉིས་པ་ཐོབ་བྱེད་ཀྱི་ཆོ་ག་ལ་གསུམ་ལེན་པའི་ཆོ་ག ། བླང་བའི་ཡུལ། རྟེན་གྱི་གང་ཟག་གོ། །~350~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དང་པོ་ལ་དབུ་སེམས་ཀྱི་ལུགས་གཉིས་ལས། དང་པོ་ནི། མགོན་པོ་འཇམ་པའི་དབྱངས་ནས་འཕགས་
པ་ཀླུ་སྒྲུབ་ཡབ་སྲས་ལ་བརྒྱུད་དེ་རྒྱལ་སྲས་ཞི་བ་ལྷའི་ཕྱག་སྲོལ་ཇོ་བོ་པུཎྱ་ཤྲཱི་ལས་བྱུང་རྗེ་བཙུན་ས་སྐྱ་པ་ཡབ་
སྲས་ཀྱི་ཕྱག་ལེན་དུ་མཛད་པ་དེ་ཡིན་ལ། གཉིས་པ་ནི། མགོན་པོ་བྱམས་པ་ནས་ཐོག་མེད་སྐུ་མཆེད་ལ་བརྒྱུད་དེ་སློབ་དཔོན་ཙནྡྲ་གོ་མའི་ཕྱག་སྲོལ་ཇོ་བོ་རྗེ་དཔལ་ལྡན་ཨ་ཏི་ཤ་ལས་བྱུང་བ་དགེ་བཤེས་བཀའ་གདམས་པ་རྣམས་ཀྱི་ཕྱག་ལེན་དུ་མཛད་པ་དེ་ཡིན་ནོ། །
དེ་གཉིས་ཀྱི་ཆོ་གའི་ཁྱད་པར་ནི། དབུ་མའི་ལུགས་ཀྱི་ཆོ་ག་ལ།  སྦྱོར་དངོས་རྗེས་གསུམ་སྦྱོར་བ་ལ།
རྟེན་བཤམས་ཡོན་འབུལ་གསོལ་བཏབ་ནས། །མཆོད་པ་སྐྱབས་འགྲོ་སྡིག་བཤགས་དང༌། །ཡི་རང་ཆོས་འཁོར་བཞུགས་གསོལ་འདེབས། །བསྔོ་བ་བདུན་གྱིས་རྒྱུད་སྤྱང་བྱ། །མཆོད་པར་བཀུར་སྟི་ཡོ་བྱད་དང༌། ། ལུས་འབུལ་བློས་སྤྲུལ་བླ་མེད་ལྔ། །བཀུར་སྟིའི་མཆོད་པ་བསྟོད་ཕྱག་གཉིས། །ཡོ་བྱད་ཉེར་སྤྱོད་དངོས་འབྱོར་དང༌། །བདག་པོས་མ་བཟུང་མཆོད་གཉིས་སོ། །དངོས་གཞི་བསམ་པ་སྤྱང་བ་དང༌། །དམ་བཅའ་ཚིག་ཏུ་བརྗོད་པ་ཡིས། །སྨོན་འཇུག་སྡོམ་པ་སྟབས་གཅིག་ལེན། །རྗེས་ལ་རང་གཞན་དགའ་བ་བསྒོམ། །བསླབ་བྱ་བརྗོད་དང་གཏང་རག་འབུལ། །ཞེས་པ་ལྟར་ཏེ། རྒྱས་པར་མཇམ་མགོན་བླ་མའི་སེམས་བསྐྱེད་ཀྱི་ཆོ་ག་ཆེན་མོར་གསུངས་པ་ལྟར་ལག་ལེན་ཞིབ་ཏུ་ཤེས་པར་བྱའོ། །སེམས་ཙམ་ལུགས་ལ་སྨོན་འཇུག་གཉིས། །སོ་སོར་ལེན་ཏེ་སྨོན་པ་ལ། །སྦྱོར་བ་གསོལ་གདབ་ཕྱག་མཆོད་བྱ། །སྐྱབས་འགྲོ་ཁྱད་པར་ཅན་བྱ་བའོ། །དངོས་གཞི་བསམ་པ་སྦྱང་བ་དང༌། །དམ་བཅའ་ཚིག་ཏུ་བརྗོད་པའོ། །འཇུག་པའི་ཆོ་གར་སྦྱོར་བཅུ་སྟེ། །གསོལ་གདབ་བར་ཆད་ཐུན་མོང་དྲི། །ལྟུང་བའི་ལྕི་ཡང་ཉམས་ཉེས་དང༌། །མ་ཉམས་ཕན་ཡོན་བརྗོད་པ་དང༌། །ཚོགས་བསགས་བར་ཆད་ཐུན་མིན་འདྲི། །མྱུར་བསྐུལ་བསམ་པ་ཁྱད་པར་ཅན། །བསྐྱེད་དང་བསླབ་པ་མདོར་བརྗོད་པའོ། །དངོས་གཞི་སེམས་སྡོམ་ལན་གསུམ་ནོད། །མཇུག་ལ་མཁྱེན་གསོལ་ཡེ་ཤེས་ཀྱི། །གཟིགས་པ་འཇུག་པའི་ཕན་ཡོནདང། །སྡོམ་པ་གྱ་ཚོམ་མི་བསྒྲགས་དང༌། །བསླབ་པའི་གནས་བརྗོད་དྲིན་ཕྱིར་མཆོད། །དགེ་བ་བསྔོ་བ་དྲུག་བྱའོ། །
ཞེས་པ་སྟེ་རྒྱས་པར་བྱང་ས་དང་སྡོམ་པ་ཉི་ཤུ་པ་ལས་འབྱུང་བ་རྗེ་བཙུན་རིན་པོ་ཆེའི་སྡོམ་པ་ཉི་ཤུ་པའི་
རྣམ་བཤད་གསུངས་པ་ལས་ཞིབ་ཏུ་ཤེས་པར་བྱའོ། །ཆོ་གའི་ཁྱད་པར་དེས་ཤེས་ལ། ཡུལ་རྟེན་བསླབ་བྱ་ཕྱིར་བཅོས་རྣམས་ཀྱི་ཁྱད་པར་འོག་ཏུ་བཤད་པར་བྱའོ། །དེ་ལྟར་ན་ལུགས་གཉིས་པོའི་ཆོ་གའི་ཁྱད་པར་ཕྱེ་བ་ནི། རྗེ་བཙུན་ས་སྐྱ་པ་ཡབ་སྲས་ཀྱི་སྲོལ་དུ་སྣང་ཞིང༌། དེང་སང་ཁོ་བོའི་བླ་མ་རྡོ་རྗེ་འཆང་དང་དབྱེར་མ་མཆིས་པ་~351~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ཀུན་དགའ་བཟང་པོ་འབའ་ཞིག་གི་ཕྱག་སྲོལ་དུ་སྣང་ངོ་ཞེས་ཀུན་མཁྱེན་གསུངས། ཁ་ཅིག་བྱང་ས་དང་སྤྱོད་
འཇུག་ལས་འབྱུང་བའི་སེམས་བསྐྱེད་ཀྱི་ཆོ་ག་ལ་སེམས་ཙམ་དང་དབུ་མ་ལུགས་ཞེས་སོ་སོར་ཕྱེ་བ་མི་འཐད་དེ༑ དབུ་སེམས་གཉིས་ཀས་ལུགས་གཉིས་ཀ་ཉམས་སུ་ལེན་དུ་རུང་བའི་ཕྱིར། ཞེས་ཟེར་བ་ནི་སྨྲ་བས་ཕོངས་བར་ཟད་དོ། །འོ་ན་ཁྱེད་རང་གི་བླ་མས་ཀླུ་སྒྲུབ་དང་ཐོགས་མེད་ནས་བརྒྱུད་པའི་ལམ་རིམ་གཉིས་ཟབ་མོ་ལྟ་བ་དང་རྒྱ་ཆེན་སྤྱོད་པའི་སྲོལ་ཞེས་གཉིས་སུ་ཕྱེ་བ་ཡང་མི་འཐད་པར་ཐལ། དེ་གཉིས་ཀས་ལྟ་སྤྱོད་གཉིས་ཀ་ཉམས་སུ་ལེན་དུ་རུང་བའི་ཕྱིར། གཞན་ཡང་བྱམས་པ་དང་ཀླུ་སྒྲུབ་རྣམ་གཉིས་ཀྱི་ཡུམ་དོན་སྤས་དོན་དང་དངོས་བསྟན་གཉིས་སུ་འགྲེལ་བ་མི་འཐད་པར་ཐལ་བ་སོགས་ཁྱེད་རང་ལ་གནོད་པ་མཐའ་ཡས་པ་ཡོད་དོ། ། དེས་ན་སེམས་ཙམ་པ་ལྟ་བ་དམའ་བས་དེ་ལ་མཐུན་སྤྱོད་པ་ཡང་དོག་པའི་ཆོ་ག་དང༌། དབུ་མ་པ་ལྟ་བ་མཐོ་བས་དེར་མཐུན་སྤྱོད་པ་ཡང་ཡངས་པའི་སེམས་བསྐྱེད་ཀྱི་ཆོ་ག་གཉིས་རྫོགས་པའི་སངས་རྒྱས་ཀྱིས་གསུངས་ཤིང་རྗེས་འཇུག་གི་གྲུབ་ཆེན་རྣམས་ཀྱིས་ཀྱང་དེ་ལྟར་བཀྲལ་བར་ཤེས་པར་བྱའོ། །
གཉིས་པ་གང་ལས་བླང་བའི་ཡུལ་ལ་དབུ་མ་པ་ལྟར་ན་བྱང་སེམས་ཀྱི་སྡོམ་པ་ལེན་གསོ་གཉིས་ཀ་ལ་བླ་
མར་འོས་པ་མ་རྙེད་ཀྱང་དཀོན་མཆོག་གི་རྟེན་དྲུང་དུ་ཆོ་ག་བྱས་པས་ཆོག །སེམས་ཙམ་པ་ལྟར་ན་བྱང་ས་ལས་དགེ་བའི་བཤེས་གཉེན་མཚན་ཉིད་དང་ལྡན་པ་རྒྱང་གྲགས་དང་དཔག་ཚད་ཀྱི་བར་སྲོག་དང་ཚངས་སྦྱོད་ལ་མི་གནོད་ཙམ་དུ་བཙལ་ཀྱང་མ་རྙེད་ན་དཀོན་མཆོག་གི་རྟེན་གྱི་དྲུང་དུ་བདག་ཉིད་ཀྱིས་བླངས་བས་ཀྱང་སྐྱེའོ། ། ཞེས་གསུངས་པ་ལྟར་བཞེད་དོ། །བླང་ཡུལ་གྱི་མཚན་ཉིད་ཀྱང་དབུ་མ་པས་སྤྱོད་འཇུག་ལས། རྟག་པར་དགེ་བའི་བཤེས་གཉེན་ནི། །ཐེག་ཆེན་དོན་ལ་མཁས་པ་དང༌། །བྱང་ཆུབ་སེམས་དཔའི་བརྟུལ་ཞུགས་མཆོག ། སྲོག་གི་ཕྱིར་ཡང་མི་གཏོང་ངོ༌། །ཞེས་བཤད། སེམས་ཙམ་པས་སྡོམ་པ་ཉི་ཤུ་པ་ལས། བླ་མ་སྡོམ་ལ་གནས་ཤིང་མཁས། ནུས་དང་ལྡན་ལས་བླང་པར་བྱ། །ཞེས་བཤད་དོ། །གསུམ་པ་རྟེན་ལ་གཉིས་ལས། །དབུ་མའི་ལུགས་ཀྱི་སེམས་བསྐྱེད་ནི། །བརྡ་ཤེས་ཤིང་དོན་གོ་ལ་ལེན་འདོད་ཡོད་པའི་འགྲོ་བ་ཐམས་ཅད་ལ་སྐྱེ་སྟེ། གཙུག་ན་རིན་ཆེན་གྱིས་ཞུས་པའི་མདོ་ལས། ལྷ་དང་མི་ཡི་སྲོག་ཆགས་ཁྲི་ཉིས་སྟོང་བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །ཞེས་པ་དང༌། ཀླུའི་རྒྱལ་པོ་རྒྱ་མཚོས་ཞུས་པའི་མདོ་ལས། ཀླུ་ཁྲི་ཉིས་སྟོང་གིས་བྱང་ཆུབ་ཏུ་སེམས་བསྐྱེད་པར་གསུངས་པའི་ཕྱིར། སོ་ཐར་རིས་བདུན་རྟེན་དུ་མེད་ཀྱང་རུང་སྟེ། བསྐལ་བཟང་ལས། རྒྱལ་བ་ཕན་བཞེད་གྲོང་དཔོན་གྱུར་པའི་ཚེ། །དེ་བཞིན་གཤེགས་པ་བསོད་ནམས་འོད་དེ་ལ། ཉིན་གཅིག་སྲོག་གཅོད་སྡོམ་པ་བླང་ནས་ཀྱང༌། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །ཞེས་གསུངས་པའི་ཕྱིར། ~352~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སེམས་ཙམ་ལུགས་ཀྱི་སེམས་བསྐྱེད་སྐྱེ་བའི་རྟེན་ལ། །སྨོན་སེམས་རྐྱང་པ་ལེན་པའི་རྟེན་ལ་ངེས་པ་མེད་པར་
དབུ་མ་པ་དང་ཆ་འདྲ་ལ། འཇུག་པ་སེམས་བསྐྱེད་ལ་སོ་ཐར་རིས་བདུན་གྱི་རྟེན་ངེས་པར་དགོས་ཏེ། ཇོ་བོ་རྗེས། སོ་སོར་ཐར་བའི་རིས་བདུན་གྱི། རྟག་ཏུ་སྡོམ་གཞན་ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། ། སྐལ་པ་ཡོད་ཀྱི་གཞན་དུ་མིན། །ཞེས་དང༌། བྱང་ས་ལས། ཚུལ་ཁྲིམས་གསུམ་ལས་སྡོམ་པའི་ཚུལ་ཁྲིམས་ནི་སོ་ཐར་རིས་བདུན་ཡིན་པར་གསུངས་པའི་ཕྱིར་རོ། །
གསུམ་པ་མི་ཉམས་པར་བསྲུང་བའི་བསླབ་བྱ་ལ་གཉིས་ཏེ། དབུ་སེམས་ཀྱི་བསླབ་བྱ་སོ་སོར་བཤད་
པ་དང༌། རྩ་ལྟུང་བྱུང་བས་སྡོམ་པ་གཏོང་མི་གཏོང་དཔྱད་པའོ། །དང་པོ་ལ་གཉིས་ལས་དང་པོ་དབུ་མ་པའི་ལུགས་ལ་གསུམ། དབང་རྣོན་ལ་བཅུ་བཞིར་དབྱེ་བ། དབང་འབྲིང་ལ་བཞིར་བསྟན་པ། དབང་རྟུལ་ལ་གཅིག་ཏུ་བསྟན་པའོ། །དང་པོ་ནི། ནམ་མཁའི་སྙིང་པོའི་མདོ་ལས་གསུངས་པའི་དོན་ནི། དཀོན་མཆོག་དཀོར་འཕྲོག་དམ་ཆོས་སྤོང༌། རབ་བྱུང་ཆད་པས་གཅོད་དང་འབེབས། མཚམས་མེད་བྱེད་དང་ལོག་ལྟ་འཛིན། །གྲོང་ལ་སོགས་པ་འཇིག་པ་དང༌། །བློ་མ་སྤྱང་ལ་སྟོང་ཉིད་སྟོན། །རྫོགས་བྱང་ཞུགས་རྣམས་དེ་ལས་བཟློག །ཉན་ཐོས་རིགས་ཅན་ཐེག་ཆེན་སྦྱོར། །ཉན་ཐོས་ཐེག་པས་ཉོན་མོངས་པ། མི་སྤོང་ཞེས་འཛིན་གཞན་འཛིན་འཇུག །རྙེད་ཕྱིར་བདག་བསྟོད་གཞན་ལ་སྨོད། །ཟབ་དོན་རྟོགས་ཞེས་བརྫུན་དུ་སྨྲ། །དགེ་སྦྱོང་ཆད་པས་གཅོད་འཇུག་ཅིང་། ། དེ་ཡིས་ལོག་འཚོས་གསུག་འབུལ་ལེན། །སྤོང་བའི་རྣལ་འབྱོར་འདོར་འཇུག་དང༌། །དེ་ཡི་ལོངས་སྤྱོད་ཀློག་པར་སྦྱིན། །རྟེན་གྱི་དབྱེ་བས་བཅོ་བརྒྱད་གསུངས། །ཞེས་པའི་དང་པོ་ལྔ་རྒྱལ་པོ་ལ་འབྱུང་ཉེ་དང༌། ཡང་དང་པོ་གཞིའི་སྟེང་དུ་གྲོང་སོགས་འཛོམས་པ་དང་ལྔ་བློན་པོ་ལ་འབྱུང་ཉེ་དང༌། ཕྱི་མ་བརྒྱད་པོ་ལས་དང་པོ་པ་ལ་འབྱུང་ཉེ་སྟེ་བཅོ་བརྒྱད་དོ། །རྒྱལ་བློན་ལས་དང་པོ་པ་གསུམ་ལ་འབྱུང་ཉེ་བ་ལ་དགོངས་ནས་གསུངས་ཀྱིས་བཅུ་ཙམ་བཞི་པོ་སུས་སྤྱོད་ཀྱང་ལྟུང་བར་འགྱུར་པ་ལ་ཁྱད་པར་མེད་པར་བསླབ་བཏུས་ལས་གསུངས་སོ། ། གཉིས་པ་ནི། ཐབས་ལ་མཁས་པའི་མདོའི་དོན་ཏེ། བྱང་ཆུབ་སེམས་ནི་ཡོངས་དོར་དང༌། །སེར་སྣས་སློང་ལ་སྦྱིན་མི་བྱེད། །ཁྲོས་ཚེ་ཤད་སྦྱངས་བྱས་ཀྱང་སླར། །ཁྲོས་ནས་དེ་ལ་བརྡེག་སོགས་བྱེད། །ཉོན་མོངས་པ་དང་གནས་མཐུན་པས། །ཆོས་ལྟར་བཅོས་པ་སྟོན་པའོ། །ཞེས་པའོ། །གསུམ་པ་ནི། རྒྱལ་པོ་ལ་གདམས་པའི་མདོའི་དོན་ཏེ། ཡང་དག་རྫོགས་པའི་བྱང་ཆུབ་ལ། །འདུན་དང་དོན་གཉེར་སྨོན་པ་རྣམས། །འགྲོ་འདུག་ལ་སོགས་དུས་རྒྱུན་དུ། །དྲན་ཅིང་ཡིད་ལ་བཟུང་སྟེ་བསྒོམས། །རང་གཞན་དགེ་ལ་རྗེས་ཡི་རང༌། །དགེ་དེས་སངས་རྒྱས་སྲས་སློབ་ལ། །མཆོད་པར་ཕུལ་ནས་འགྲོ་ཀུན་དང༌། །ཐུན་མོང་ཉིད་དུ་བྱས་ནས་ནི། །བླ་མེད་བྱང་ཆུབ་~353~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ཐོབ་ཕྱིར་བསྔོ། །དེས་ནི་བྱང་ཆུབ་ཀྱི་ཚོགས་རྫོགས། །ཞེས་པའོ། །དེས་ན་སྨོན་སེམས་སྤོང་བ་ནི། །བྱང་ཆུབ་
སེམས་དཔའ་དབང་པོ་རྣོ་འབྲིང་རྟུལ་གསུམ་ཐམས་ཅད་ལ་རྩ་ལྟུང་ཤིན་ཏུ་ལྕི་བ་ཡིན་ཏེ། སྡུད་པ་ལས། གལ་ཏེ་བསྐལ་པ་བྱེ་བར་དགེ་བའི་ལམ་བཅུ། སྤྱོད་ཀྱང་རང་རྒྱལ་ཉན་ཐོས་ཉིད་དུ་སེམས་བསྐྱེད་ན། །དེ་ནི་ཚུལ་ཁྲིམས་སྐྱོན་བྱུང་ཚུལ་ཁྲིམས་ཉམས་པ་སྟེ། །སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། །ཞེས་གསུངས་པའི་ཕྱིར། སྨོན་སེམས་གཏོང་བའི་རྒྱུ་ནི་ཞུམ་པ་དང༌། །སྒྱིད་ལུགས་དང༌། འཁོར་བའི་ཉེས་པས་སྐྲག་པ་གསུམ་དུ་སེམས་བསྐྱེད་ཆོ་ག་ལས་གསུངས་པས་དེ་གསུམ་སྤངས་པར་བྱའོ། །
གཉིས་པ་སེམས་ཙམ་ལུགས་ཀྱི་བསླབ་བྱ་ལ་གཉིས་སྟེ། ཕམ་འདྲའི་ཉེས་བྱས་བཞི་སྤོང་པ་དང༌། ཡན་
ལག་གི་ཉེས་བྱས་ཞེས་དྲུག་སྤོང་པའོ། །དང་པོ་ནི། སྡོམ་པ་ཉི་ཤུ་པ་ལས། རྙེད་དང་བཀུར་སྟིར་ཆགས་པ་ཡིས། ། བདག་བསྟོད་གཞན་ལ་སྨོད་པ་དང༌། །སྡུག་བསྔལ་མགོན་མེད་གྱུར་པ་ལ། །སེར་སྣས་ཆོས་ནོར་མི་སྟེར་དང༌། ། གཞན་གྱིས་བཤགས་ཀྱང་མི་ཉན་པར། །ཁྲོས་ནས་གཞན་ལ་འཚོགས་པ་དང༌། །ཐེག་པ་ཆེན་པོ་སྤོང་བྱེད་ཅིང༌། ། དམ་ཆོས་འདྲར་སྣང་སྟོན་པའོ། །ཞེས་གསུངས་སོ། །བཞི་པོ་གང་རུང་རེ་རེ་ཡང༌། །རྒྱུན་སྤྱོད་ངོ་ཚ་མེད་ཁྲེལ་མེད། །དེ་ལ་དགའ་ཞིང་ཡོན་ཏན་ལྷ། །གསུམ་ཚང་ཀུན་དཀྲིས་ཆེན་པོ་སྟེ། །སྡོམ་པ་གཏོང་བའི་རྒྱུ་རུ་གསུངས། ། གཉིས་ལྡན་འབྲིང་ལ་ཆིག་ལྡན་ཆུང༌། །གཉིས་པ་ཉེས་བྱས་ཞེ་དྲུག་ནི། །དགེ་བ་ཆོས་སྡུད་དང་འགལ་བ་སོ་བཞི། །སེམས་ཅན་དོན་བྱེད་དང་འགལ་བ་བཅུ་གཉིས་སོ། །དང་པོ་ལ། ཕྱིན་དྲུག་ལ་འགལ་རིམ་བཞིན་དུ། ། བདུན་དགུ་བཞི་གསུམ་གསུམ་བརྒྱད་སྟེ། །མཆོད་བསྟོད་ཡོན་ཏན་དྲན་སོགས་ཀྱིས། །ཞག་རེར་དཀོན་མཆོག་གསུམ་མི་མཆོད། །འདོད་ཆེ་ཆོག་མེད་རྙེད་བཀུར་འདོད། །རྒན་པ་རྣམས་ལ་གུས་མི་བྱེད། །ཆོས་མཐུན་དྲིས་ལ་ལན་མི་འདེབས། །ཆོས་མཐུན་མགྲོན་པོས་སར་མི་འགྲོ། །ནོར་བྱིན་ཁྲོ་སོགས་ཀྱིས་མི་ལེན། །ཆོས་འདོད་རྣམས་ལ་ཆོས་མི་སྟོན། །ཁྲིམས་འཆལ་བརྙེས་སོགས་ཀྱིས་ཡལ་འདོར། །དད་ཕྱིར་འདུལ་སྤྱོད་སློབ་མི་མེད། སེམས་ཅན་དོན་ལ་བྱ་བ་ཆུང༌། །གཞན་དོན་འགྲུབ་ན་ལུས་ངག་གི། །མི་དགེ་གནང་ཡང་མ་སྤྱོད་དང༌། །ལོག་པའི་འཚོ་བ་དང་དུ་ལེན། །དགོད་ཅིང་རྩེ་བས་གཞན་གཡེང་བྱེད། །འཁོར་བས་སྲེད་པས་ཐར་མི་འདོད། ། གྲགས་ངན་འབྱུང་བའི་རྒྱུ་མི་སྤོངས། །ནུས་ཀྱང་ཉོན་མོངས་ཅན་མི་འཆོས། །གཤེ་ཁྲོ་སོགས་ལ་དེའི་ལན་བྱེད། ། གཞན་ཁྲོས་ཤད་སྦྱངས་མི་བྱེད་འཇོག །རང་ལ་བཤད་ཀྱིས་འཆགས་པ་སྤོང༌། །ཁྲོ་སེམས་མི་སྤོང་དེའི་རྗེས་འཇུག །རྙེད་བཀུར་འདོད་ཕྱིར་འཁོར་རྣམས་སྡུད། །ལེ་ལོ་ལ་སོགས་སེལ་མི་བྱེད། །འདུ་འཛིའི་གཏམ་གྱིས་དྲུག་ཆ་ཡོལ། །ཏིང་འཛིན་བསྒོམ་ཚུལ་སོགས་མི་ཚོལ། །བསམ་བཏན་སྒྲིབ་པ་ལྔ་མི་སྤོང༌། །བསམ་གཏན་རོ་~354~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལ་ཡོན་ཏན་ལྟ། །ཉན་ཐོས་ཐེག་པ་བརྙེས་ནས་སྤོང༌། །ཐེག་ཆེན་སྡེ་སྣོད་ཡལ་བོར་ནས། །ཉན་ཐོས་སྡེ་སྣོད་
ཉིད་ལ་བརྩོན། །ཕྱི་རོལ་ཆོས་ཚོལ་དེ་ལ་དགའ། །ཐེག་ཆེན་ཟབ་དོན་འགའ་ཞིག་སྤོང༌། །ཁྲོས་པས་བདག་བསྟོད་གཞན་ལ་སྨོད། །ཆོས་བཤད་མི་ཉན་གཞན་དུ་འགྲོ། །ཆོས་སྨྲར་སྨོད་ཅིང་ཚིག་ལ་རྟོན། །ཞེས་པའོ། །
གཉིས་པ་ནི། ཆོས་མཐུན་དགོས་པའི་གྲོགས་མི་བྱེད། །ནད་པའི་རིམ་གྲོ་བྱ་བ་སྤོང༌། །སེམས་ཅན་
སྡུག་བསྔལ་སེལ་མི་བྱེད། །བག་མེད་ཁྲོ་སོགས་ཀྱིས་མི་འཆོས། །ཕན་བཏགས་ལམ་དུ་ལན་མི་འདོགས། ། གཞན་གྱི་མྱ་ངན་གསལ་མི་བྱེད། །ཟས་ནོར་འདོད་ལ་སྦྱིན་མི་བྱེད། །འཁོར་རྣམས་ཀྱི་ནི་དོན་མི་བྱེད། །གཞན་གྱི་བློ་དང་མཐུན་མི་བྱེད། །ཡོན་ཏན་ལྡན་ལ་བསྔགས་མི་བརྗོད། །ནུས་ཀྱང་ལོགས་ཞུགས་ཚར་མི་གཅོད། ། གདུལ་འོས་རྫུ་འཕྲུལ་གྱིས་མི་གདུལ། །ཞེས་པའོ། །ཉེས་བྱས་དེ་ཐམས་ཅད་ཀྱང་མནར་སེམས་དང་ཁྲོ་བ་རང་འདོད་སོགས་ཀྱིས་བྱས་ནས་ཉོན་མོངས་པ་ཅན་གྱི་ཉེས་བྱས་སུ་འགྱུར་ལ། ཕན་སེམས་ཀྱིས་བྱས་ན་ཉེས་པ་མེད་དེ། སྙིང་རྗེ་ལྡན་ཞིང་བྱམས་ཕྱིར་དང༌། །སེམས་དགེ་བ་ལ་ཉེས་པ་མེད། །ཅེས་གསུངས་པའི་ཕྱིར་རོ། །
གཞན་ཡང་ཚེ་རབས་གཞན་དུ་བྱང་ཆུབ་ཀྱི་སེམས་བརྗེད་པའི་རྒྱུ་འོད་སྲུང་གི་ཞུས་པའི་མདོ་ལས་
གསུངས་པའི་དོན། བླ་མ་མཆོད་གནས་བརྫུན་གྱིས་བསླུ། །འགྱོད་མིན་གནས་ལ་འགྱོད་པ་བསྐྱེད། །ཐེག་ཆེན་ལ་ཞུགས་གང་ཟག་སྨོད། །གཡོ་རྒྱུ་སྦྱོད་བཞི་ནག་པོའི་ཆོས། །ཞེས་དང༌། དེའི་གཉེན་པོ་དཀར་པོའི་ཆོས་བཞི་ནི༑ ༑སྲོག་ཕྱིར་ཤེས་བཞིན་བརྫུན་མི་སྨྲ། འགྲོ་རྣམས་རྫོགས་བྱང་ལམ་ལ་འགོད། །རྒྱལ་སྲས་ལ་གུས་བསྔགས་པ་བརྗོད། །གཡོ་རྒྱུ་སྤང་བཞི་དཀར་པོའི་ཆོས། །ཞེས་པའོ། །དེ་ལས་ནག་པོའི་ཆོས་བཞིན་སྤང་ཞིང་དཀར་པོའི་ཆོས་བཞིན་བསྟེན་དགོས་པར་དབུ་སེམས་ཀྱི་ལུགས་གཉིས་ཀ་ནས་གསུངས་སོ། །གཉིས་པ་རྩ་ལྟུང་བྱུང་བས་སྡོམ་པ་གཏོང་མི་གཏོང་དཔྱད་པ་ནི། །ཆགས་ལོས་དྲིས་ལན་ལས། །སེམས་ཙམ་པ་ལྟུང་བས་སྡོམ་པ་གཏོང་པའི་ལུགས་སུ་གསལ། །དབུ་མ་པ་ལ་ལུགས་གཉིས་ཀ་གདའ། །ཞེས་གསུངས་པའི་དོན་ནི། དབུ་མ་ལུགས་ཀྱི་སེམས་བསྐྱེད་ལ་ནི། ཆགས་ལོས་དྲིས་ལན་ལས། སེམས་ཙམ་པ་ལྟུང་བས་སྡོམ་པ་གཏོང་བའི་ལུགས་སུ་གསལ། །དབུ་མ་པ་ལ་ལུགས་གཉིས་ཀ་གདའ། །ཞེས་གསུངས་པའི་དོན་ནི། །དབུ་མ་ལུགས་ཀྱི་སེམས་བསྐྱེད་ལ་ནི། །སྨོན་སེམས་མི་ཉམས་པར་བསྲུང་ནས་འཇུག་པའི་བསླབ་བྱ་ལ་རང་གི་བློ་ཚོད་དང་སྦྱར་ནས་ཇི་ཙམ་ནུས་པ་བསྲུང་ཞིང༌། །དུས་ཞག་གཅིག་དང༌། ཟླ་བ་དང་ལོ་དང་ཇི་སྲིད་འཚོ་དང་བྱང་ཆུབ་ཀྱི་བར་ཇི་ཙམ་བློས་ལེན་པར་ནུས་པ་དེ་ཙམ་བླང་པར་རྗེ་བཙུན་རྩེ་མོས་བཤད་པ་ནི་ལུགས་འདིའི་ཁྱད་ཆོས་ཏེ། བསླབ་བསྡུས་ལས། སྡོམ་པ་བདག་ཉིད་ཀྱི་སྟོབས་དང་སྦྱར་ནས་བླང་བར་བྱ་སྟེ། དེ་ལྟ་མ་ཡིན་ན་སངས་རྒྱས་~355~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
བྱང་སེམས་ཐམས་ཅད་དང་བཅས་པའི་འཇིག་རྟེན་བསླུས་པར་འགྱུར་རོ་ཞེས་གསུངས་པའི་དགོངས་པ་ཡིན་
ནོ༑ ༑སྡོམ་པ་ལེན་ཚུལ་ཡང༌། དྲིས་ལན་ལས། སྤྱོད་འཇུག་གི་སྡོམ་པའི་ཆོ་གའི་སྐབས་སུ། བྱང་ཆུབ་སེམས་ནི་བསྐྱེད་བགྱི་ཞིང༌། ཞེས་སྨོན་པ་བླངས་ནས། བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་འཇུག་པ་ལ་རིམ་གྱིས་སློབ་པར་ཁས་བླངས་ཀྱི་བསླབ་བྱ་ཐམས་ཅད་ད་ལྟ་ཉིད་ནས་སློབ་པར་ཁས་བླངས་པ་མེད་པས་དམ་བཅའ་ཉམས་པའི་ཉེས་པ་མེད་མཆི། ཞེས་གསུངས་སོ། །
རིམ་གྱིས་བསླབ་ཚུལ་ནི། །སེམས་བསྐྱེད་ཆོ་ག་ལས། ལས་དང་པོ་བས་བསྡུས་པ་ལ་བསླབ། དེ་བས་
བློ་ཅུང་ཟད་འབྱོངས་བ་ན་འབྲིང་ལ་བསླབ། དེ་ནས་མོས་པ་སྤྱོད་པ་དང་ས་ཐོབ་པ་ཡན་ཆད་རང་རང་གི་བསླབ་པ་མཐའ་དག་ལ་བསླབ་བོ། །འདི་ཤེས་ནས་གཞུང་དང་མི་འགལ་ལ་འཇུག་པ་བདེ་བས་མྱུར་དུ་འཚང་རྒྱའོ། ། ཞེས་གསུངས་པ་ལྟར་དབང་རྟུལ་ལས་དང་པོ་པས་རྒྱལ་པོ་ལ་གདམས་པའི་མདོའི་དོན་ལྟར་སྨོན་སེམས་ཁྱད་པར་སུམ་ལྡན་དང་མ་བྲལ་བར། འཇུག་པ་ལ་དོན་མེད་པའི་སྡིག་པ་མི་བྱེད། ཅི་ནུས་པའི་དགེ་བ་བསགས་ན་རིམ་གྱིས་འཚང་རྒྱ་བར་འགྱུར་བར་གསུངས་ལ། དེས་རྩ་ལྟུང་བསྲུང་མ་ནུས་ཀྱང་འཇུག་སྡོམ་མི་གཏོང་སྟེ། རིམ་གྱིས་བསླབ་པར་ཁས་བླང་བའི་དང་པོ་ཡིན་པའི་ཕྱིར་རོ། །དབང་རྣོན་བསླབ་བྱ་ཐམས་ཅད་ལ་བསླབ་ནུས་པ་མྱུར་དུ་འཚང་རྒྱ་བ་དེས་རྩ་ལྟུང་མ་བསྲུང་ན་འཇུག་སྡོམ་གཏོང་སྟེ། ནུས་བཞིན་མ་བསྲུང་བའི་ཕྱིར་རོ། དོན་དེ་ལྟར་འཇམ་དབྱངས་བླ་མས། །སེམས་བསྐྱེད་ཀྱི་བསླབ་བྱ་རྒྱས་བསྡུས་དང་བརྩོན་པ་ཆེ་ཆུང་ལས་སངས་རྒྱས་སྔ་ཕྱི་འབྱུང་བས་དེས་ན་རིམ་གྱིས་སངས་རྒྱ་བའི་སེམས་བསྐྱེད་ཀྱི་ལུགས་ལ་མྱུར་དུ་སངས་རྒྱ་བ་ལ་དགོས་པའི་བསླབ་བྱ་ཚོམ་སྦྱར་བས་སྐྱོན་དུ་མི་འགྲོ་སྟེ། དཔེར་ན་རིམ་གྱིས་གསོ་དགོས་པའི་ནད་པ་ལ་ཅིག་ཆར་གསོ་དགོས་པའི་སྨན་མ་བཏང་ཀྱང་སྐྱོན་དུ་མི་འགྲོ་བ་བཞིན་ནོ། །ཞེས་གསུངས་སོ། །
སྤྱོད་འཇུག་ལས། གལ་ཏེ་དེ་ལྟར་དམ་བཅས་ནས། །ལས་ཀྱིས་བསྒྲུབ་པར་མ་བྱས་ན། །ཞེས་སོགས་
གསུངས་པ་ནི་དབང་རྣོན་གྱི་དབང་དུ་བྱས་ཏེ་གསུངས་པར་ཤེས་པར་བྱའོ། །བསླབ་བྱ་རྒྱས་འབྲིང་བསྡུས་གསུམ་ནི། ཐུབ་པ་དགོངས་གསལ་དང༌། སེམས་བསྐྱེད་ཆོ་ག་སོགས་ལས་གསུངས་པ་བཞིན་ཤེས་པར་བྱའོ། ། སེམས་ཙམ་པ་ལྟུང་བ་བྱུང་བས་སྡོམ་པ་གཏོང་ལུགས་སུ་གསལ་ཞེས་གསུངས་པའི་དོན་ནི། འདིའི་ལུགས་ལ་ཀུན་དཀྲིས་ཆེན་པོས་ཕམ་འདྲ་བཞི་སྤྱད་ན་འཇུག་པའི་སྡོམ་པ་གཏོང་སྟེ། བྱང་ཆུབ་སྙིང་པོའི་བར་དུ་བསླབ་བྱ་ཐམས་ཅད་ལ་སློབ་པར་ཁས་བླངས་པ་དང་འགལ་བའི་ཕྱིར་དང་། རིམ་གྱིས་བསླབ་པའི་རྣམ་བཞག་མེད་པའི་ཕྱིར། བྱང་ས་ལས། མདོར་བསྡུ་ན་རྒྱུ་གཉིས་ཁོ་ནས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་~356~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པར་བླངས་པ་བཏང་པར་འགྱུར་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྨོན་པ་ཡོངས་སུ་བཏང་
བ་དང༌། ཕམ་པའི་གནས་ལྟ་བུའི་ཆོས་ཀྱི་ཀུན་ནས་དཀྲིས་པ་ཆེན་པོའི་ཀུན་ནས་སྤྱད་པའོ། །ཞེས་སོགས་གསུངས་ལ། ཀུན་དཀྲིས་འབྲིང་དང་ཆུང་དུས་འཇུག་སྡོམ་གཏོང་བར་མི་འགྱུར་པར་གསུངས་སོ། །
སྨོན་སེམས་གཏོང་བའི་རྒྱུ་ནི། ཇོ་བོ་རྗེས་ནག་པོའི་ཆོས་བཞི་དང་སེམས་ཅན་བློས་སྤངས་པ་ཉིན་ཞག་
གི་དྲུག་ཆ་འདས་ན་གཏོང་ཞེས་གསུངས། རྗེ་བཙུན་གྱིས་སྐྱབས་སེམས་བཏང་བ་གཏོང་རྒྱུར་གསུངས་སོ། ། མདོར་ན་སྨོན་སེམས་བཏང་ན་བྱང་སྡོམ་རྩ་བ་ནས་གཏོང་པར་དབུ་སེམས་ཀྱི་ལུགས་གཉིས་ཀར་བཞེད་དེ། སྡུད་པ་བྱང་ས་སྤྱོད་འཇུག་སོགས་ལས་དེ་ལྟར་དུ་གསུངས་བའི་ཕྱིར། སྨོན་སེམས་མ་བཏང་ན་ཉེས་པ་འགའ་ཞིག་བྱུང་ཡང་བྱང་ཆུབ་སེམས་དཔའི་མིང་མི་འདོར་བར་ཡང་བཞེད་པ་མཐུན་ཏེ། བྱམས་པའི་རྣམ་པར་ཐར་བ་ལས། ཐམས་ཅད་མཁྱེན་པར་སེམས་བསྐྱེད་པའི་རྡོ་རྗེ་རིན་པོ་ཆེ་ནི་ནན་ཏན་དང་བྲལ་ཡང༌། ཉན་རང་གི་ཡོན་ཏན་གྱི་གསེར་རྒྱན་ཐམས་ཅད་ཟིལ་གྱིས་གནོན་ཅིང༌། བྱང་ཆུབ་སེམས་དཔའི་མིང་མི་འདོར་ལ་འཁོར་བའི་དབུལ་བ་ཐམས་ཅད་ཀྱང་ཟློག་གོ། །ཞེས་གསུངས་པ་ལུགས་གཉིས་ཀ་ནས་ཤེས་བྱེད་དུ་མཛད་པའི་ཕྱིར་རོ། །
བཞི་པ་ཉམས་ན་ཕྱིར་བཅོས་པའི་ཚུལ་ལ་གཉིས་ལས་དང་པོ་དབུ་མ་པའི་ལུགས་ནི། སེམས་བསྐྱེད་ཆོ་
ག་ལས། གལ་ཏེ་འབད་ཀྱང་ཐུན་ཚོད་ལས་འདས་ཏེ་རྩ་ལྟུང་བྱུང་ན་སྔར་གྱི་ལ་འགྱོད་པས་བཤགས་པ་བྱས་ལ་ཕྱིས་སེམས་བསྐྱེད་སླར་བླང༌། ཐུན་ཚོད་མ་འདས་པར་འགྱོད་པས་ཟིན་ན་མི་འཆོར་ཏེ། སྐབས་དེར་སེམས་ཀྱིས་བསྡམས་ལ་དུས་དེ་ཉིད་དམ་ཕྱིས་བཤགས་ཀྱང་རུང་སྟེ། ཉེས་པ་ལྟུང་བ་གང་ཡིན་ངོས་བཟུང༌། སྔར་གྱི་ལ་འགྱོད་ཕྱིས་མི་བྱེད་པར་སྡོམ་པས། ཉེས་པ་མེད་པའི་བྱང་ཆུབ་སེམས་དཔའ་འམ། དཀོན་མཆོག་གི་མདུན་དུ། རིགས་ཀྱི་བུའམ། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་བྱང་ཆུབ་སེམས་དཔའ་མིང་འདི་ཞེས་བགྱི་བ་ལ་ཉེས་པ་འདི་བྱུང་སྟེ། བདག་བྱང་ཆུབ་སེམས་དཔའ་མིང་འདི་ཞེས་བགྱི་བའི་ཉེས་པ་དེ། བྱང་ཆུབ་སེམས་དཔའ་འམ། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྤྱན་སྔར་མཐོལ་ཞིང་བཤགས་སོ། །མཐོལ་ཞིང་བཤགས་མི་འགྱུར་རོ། ། ཞེས་ལན་གསུམ་བརྗོད་དོ། །ཡུལ་བྱང་ཆུབ་སེམས་དཔའ་ཡིན་ན་ཐབས་ལེགས་བྱ། འདི་ནི་ཐེག་པ་ཐམས་ཅད་ཀྱི་བཤགས་པ་ཐུན་མོང་པ་ཡིན་ནོ། །གཞན་དབུ་མའི་ལུགས་ཀྱི། །ཉིན་དང་མཚན་མོ་ལན་གསུམ་དུ། ། ཕུང་པོ་གསུམ་པ་འདོན་བྱ་ཞིང༌། །རྒྱལ་དང་བྱང་ཆུབ་སེམས་བསྟེན་ནས། །ལྟུང་བའི་ལྷག་མ་དེས་ཞེས་བྱ། ། ཞེས་པས་བྱང་ཆུབ་ལྟུང་བཤགས་དང༌། །འཕགས་པ་ནམ་མཁའི་སྙིང་པོ་ལ་གསོལ་བ་འདེབས་པ་དང༌། དེ་~357~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
བཞིན་གཤེགས་པའི་ཡེ་གེ་བརྒྱ་བ་ལ་སོགས་པ་ཐབས་ཁྱད་པར་ཅན་རྣམས་ཀྱིས་སྡིག་པ་བཤགས་པས་ལྟུང་
བ་འདག་པས། མདོ་དང་བསྟན་བཅོས་རྣམས་ལས་ཇི་ལྟར་གསུངས་པ་རང་གིས་འཇུག་པ་བདེ་བ་དེ་དང་དེ་བྱས་ནས་ལྟུང་བ་ལ་གསོག་འཇོག་མི་བྱའོ། །ཞེས་གསུངས་པ་ལྟར་རོ། །
གཉིས་པ་སེམས་ཙམ་ལུགས་ཀྱི་ཕྱིར་བཅོས་ནི། སྡོམ་པ་ཉི་ཤུ་པ་ལས། སྡོམ་པ་སླར་ཡང་བླང་པར་བྱ།
ཟག་པ་འབྲིང་ནི་གསུམ་ལ་བཤགས། གཅིག་གི་མདུན་དུ་ལྷག་མ་རྣམས་ཉོན་མོངས་མི་རྨོངས་བདག་སེམས་བཞིན། ཞེས་གསུངས་པའི་དོན་ནི། ཀུན་དཀྲིས་ཆེན་པོས་ཕམ་པ་ལྟ་བུའི་ཆོས་བཞི་སྤྱད་ན་སྡོམ་པ་གཏོང་བས་ཡུལ་སྡོམ་ལྡན་ནམ། དཀོན་མཆོག་གི་དྲུང་དུ་སླར་ཡང་བླང༌། ཀུན་དཀྲིས་འབྲིང་གིས་ཕམ་པ་ལྟ་བུའི་ཆོས་བཞིན་སྤྱད་ན་སྡོམ་གསུམ་གྱི་མདུན་དུ་བཤགས། ཀུན་དཀྲིས་ཆུང་ངུས་དེ་བཞི་སྤྱད་ན་གཅིག་གི་མདུན་དུ་བཤགས། དེ་ཡང་ཡུལ་སྡོམ་ལྡན་གྱི་མདུན་དུ་བཤགས་ཚིག་སྔར་དང་འདྲ་ལ། མཐོང་སྡོམ་ལན་གསུམ་ཐབས་ལེགས་བྱ་བར་གསུངས། ཉེས་བྱས་ཞེ་དྲུག་པོ་མ་གུས་བག་མེད་ལེ་ལོ་སོགས་ཀྱིས་སྤྱད་ན་བཞིན་ཞེས་དཔེ་བསྟན་པས་གང་ཟག་གཅིག་གི་མདུན་དུ་བཤགས་པར་བྱའོ། །བརྗེད་པས་སྤྱད་པ་སོགས་ཉོན་མོངས་པ་མེད་པའི་ཉེས་བྱས་ནི། བདག་སེམས་ཏེ། རང་གི་སེམས་ངོ་ཚ་ཁྲེལ་ཡོད་ཞི་དུལ་གྱིས་ཕྱིས་མི་བྱ་བའི་བསམ་པ་ཅན་བྱའོ། །བཤགས་ཡུལ་མེད་ན་ཟག་འབྲིང་མན་ཆད་ཀྱང་བདག་སེམས་ཀྱིས་འགྱོད་བསྡམ་བྱས་པས་ཆོག་ཅེས་བྱང་སེམས་ཀྱི་སྡེ་སྣོད་ཀྱི་མ་མོ་ལས་བཤད་ཅེས་རྗེ་བཙུན་རིན་པོ་ཆེས་གསུངས་སོ། །
༈ གསུམ་པ་གསང་སྔགས་ཀྱི་སྡོམ་པ་བཤད་པ་ལ་བཞི་སྟེ། སྔགས་སྡོམ་གྱི་ངོ་བོ་ངོས་བཟུང་བ།
སྔགས་སྡོམ་ཐོབ་བྱེད་དབང་བསྐུར་གྱི་ཆོ་ག །ཐོབ་པ་མི་ཉམས་པར་བསྲུང་བའི་བསླབ་བྱ། ཉམས་ན་ཕྱིར་བཅོས་པའི་ཚུལ་ལོ། །དང་པོ་ལ་གསུམ། ངོ་བོ། དབྱེ་བ། དོན་ལྔས་གཏན་ལ་དབབ་པའོ། །དང་པོ་ནི་རྩ་ལྟུང་འཁྲུལ་སྤོང་ལས། རིག་པ་འཛིན་པ་ནི་དེ་དག་ཀྱང་ལྷའི་རྣམ་པའམ་ཡེ་ཤེས་ཀྱི་བྱིན་གྱིས་བརླབས་ནས་ལོང་སྤྱད་པས་ན། འདི་ལ་འགལ་བ་ཅི་ཡང་ཡོད་པ་མ་ཡིན་ནོ། ཞེས་གསུངས་ལ། སྡོམ་པ་ཉི་ཤུ་པའི་ཊཱི་ཀར། དེའི་སྟེང་དུ་རིག་འཛིན་པ་ནི་རིག་པ་འཛིན་པའི་སྡོམ་པ་ཡིན་ནོ། །ཞེས་གསུངས་པ་ནི་རྒྱུད་སྡེ་བཞི་ཆར་ལ་འཇུག་སྟེ། རྒྱུད་སྡེ་འོག་མ་གསུམ་ལ་མཚན་བཅས་ཀྱི་རྣལ་འབྱོར་ནི་ལྷའི་རྣམ་པས་བྱིན་གྱིས་རླབ་པ་དང༌། མཚན་མེད་ཀྱི་རྣལ་འབྱོར་ནི་ཡེ་ཤེས་ཀྱི་བྱིན་གྱིས་བརླབས་པའི་དོན་ཡིན་པའི་ཕྱིར་དང༌། བླ་མེད་ལ་བསྐྱེད་རིམ་ནི་ལྷའི་རྣམ་པས་བྱིན་གྱིས་བརླབ་པ་དང༌། རྫོགས་རིམ་ནི་ཡེ་ཤེས་ཀྱིས་བྱིན་གྱིས་བརླབ་པའི་ཕྱིར་རོ། །རིག་པ་ནི་མ་རིག་པ་ལ་སོགས་པའི་ཉོན་མོངས་པ་ལྔ་གནས་བྱུང་བའི་ཡེ་ཤེས་ལྔ་ཡིན་ལ། དེ་འཛིན་པ་ནི་སྒྲུབ་པར་བྱེད་པ་དང༌། ~358~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བསྒྲུབ་པར་བྱས་པ་གཉིས་ལ་འཇུག་གོ །དེ་ནས་རིག་འཛིན་སྡོམ་པའི་མཚན་ཉིད་ནི། ཡིད་མཚན་རྟོག་ལས་
སྐྱོབ་པའི་ཐབས་གང་ཞིག །མི་མཐུན་ཕྱོགས་སྤོང་པའི་སེམས་པ་མཚུངས་ལྡན་དང་བཅས་པའོ། །དེ་སངས་རྒྱས་ཀྱི་ས་ལ་མ་ཁྱབ་པའི་སྐྱོན་མེད་དེ། སྐྱོབ་པའི་ཐབས་ཞེས་པ་སྐྱོབ་བྱེད་དང་བསྐྱབས་ཟིན་གཉིས་ཀ་ལ་འཇུག་པའི་ཕྱིར། རྫོགས་བྱང་གི་བསྒྲུབ་པ་ཁྱད་པར་དེ་བསྒྲུབ་བྱ་སྒྲུབ་བྱེད་གཉིས་ཀ་ལ་འཇུག་པར་གསུངས་པ་བཞིན་ནོ། །འདི་ལ་གང་སྐྱོབ་པ་དང༌། གང་ལས་སྐྱོབ་པ་དང༌། གང་གིས་སྐྱོབ་པ་དང་གསུམ་ལས། དང་པོ་ནི། སྔགས་ཀྱི་སྐད་དོད་ལ་མནྟྲ་ཞེས་པའི་མན་ནི་མ་ནོ་སྟེ་ཡིད། ཏ་ར་ནི་སྐྱོབ་པ་ལ་འཇུག་པས། དབང་པོ་ཡུལ་རྐྱེན་ལས་བྱུང་བའི་ཚོགས་དྲུག་གམ། ཕྱི་མ་ལ་གསུམ་དུ་ཕྱེ་བའི་ཚོགས་བརྒྱད་ལ་ཡིད་ཅེས་པའི་ཐ་སྙད་བྱས་པ་དེ་ཉིད་དོ། །གཉིས་པ་ནི། མཚན་རྟོག་ལས་ཏེ། མཚན་མ་ནི་ཡུལ་གྱི་སྤུ་རིས་སོ་སོ་བ་ཡིན་ལ། རྟོག་པ་ནི་དེ་དང་མངོན་པར་ཞེས་པ་སྟེ། འདི་ལ་ཐ་མལ་གྱི་མཚན་མ་ལ་མངོན་ཞེན་དང་ལྷའི་མཚན་མ་ལ་མངོན་ཞེན་གཉིས་ཡོད་དོ། །གསུམ་པ་ནི། ཐབས་ཁྱད་པར་ཅན་གྱིས་ཏེ། ཐེག་དམན་གྱི་ཉམས་ལེན་ལ་ལྟོས་ནས་ཐེག་ཆེན་གྱི་ཉམས་ལེན་ཐབས་ཁྱད་པར་ཅན་ཡིན་ལ། དེ་ལ་ལྟོས་ནས་རྡོ་རྗེ་ཐེག་པའི་སྨོན་གྲོལ་གཉིས་ཐབས་ཁྱད་པར་ཅན་ཡིན་པ་སྟེ་དེས་སྐྱོབས་སོ། །
དེ་ལྟར་ཡང་འདུས་པའི་རྒྱུད་ཕྱི་མ་ལས། དབང་པོ་དང་ནི་ཡུལ་རྣམས་ཀྱི། རྐྱེན་ལས་གང་དང་གང་བྱུང་
བ༑ ཡིད་དེ་མན་ཞེས་བྱ་བར་བཤད། ཏྲ་ནི་སྐྱོབ་པར་བྱེད་པའི་དོན། འཇིག་རྟེན་སྤྱོད་ལས་རྣམ་འགྲོལ་བར། ། གང་བཤད་དམ་ཚིག་སྡོམ་པ་སྟེ། །རྡོ་རྗེ་ཀུན་གྱིས་སྲུང་བ་ནི། སྔགས་ཀྱི་སྤྱོད་པ་ཞེས་བྱ་བར་བཤད་དོ། །ཞེས་གསུངས་སོ། །གཉིས་པ་དབྱེ་བ་ལ་གསུམ་སྟེ། བརྗོད་བྱ་དོན་གྱི་རྒྱུད་ཀྱི་སྒོ་ནས་དབྱེ་བ་དང༌། བརྗོད་བྱེད་རྒྱུད་སྡེ་བཞིའི་སྒོ་ནས་དབྱེ་བ་དང༌། གང་ལས་ཐོབ་པའི་ཆོ་གའི་སྒོ་ནས་དབྱེ་བའོ། །དང་པོ་ལ་རྒྱུ་རྒྱུད་ཀྱི། ཐབས་རྒྱུད་ཀྱི། འབྲས་རྒྱུད་ཀྱི་སྔགས་སྡོམ་གསུམ་ལས། དང་པོ་ནི། སྣང་བའི་ཆོས་ཐམས་ཅད་རང་བཞིན་ལྷན་ཅིག་སྐྱེས་པའི་ཡེ་ཤེས་ཀྱི་ངོ་བོར་སྡོམ་པ་སྟེ། རང་བཞིན་ལྷན་ཅིག་སྐྱེས་ཞེས་བརྗོད། རྣམ་པ་ཐམས་ཅད་སྡོམ་པ་གཅིག །ཞེས་གསུངས་པ་ལྟར་རོ། །གཉིས་པ་ནི། ཐབས་ཁྱད་པར་ཅན་མཚན་བཅས་མཚན་མེད་གཉིས་སམ། བསྐྱེད་རྫོགས་གཉིས་ཏེ། དེའི་ཕྱིར་དཀྱིལ་འཁོར་འཁོར་ལོ་ཞེས། །ཐབས་ནི་བདེ་བའི་སྡོམ་པ་སྟེ། ཞེས་དང༌། སྡོམ་པའི་དབྱེ་བའང་བཤད་པར་བྱ། ཞེས་གསུངས་པ་ལྟར་རོ། །གསུམ་པ་ནི། སྣང་བ་ཐམས་ཅད་རང་སྣང་གི་ཡེ་ཤེས་ཀྱི་ངོ་བོར་སྡོམ་པ་སྟེ། ཞེས་དང༌། སྡོམ་པའི་དབྱེ་བའང་བཤད་པར་བྱ། ཞེས་གསུངས་པ་ལྟར་རོ། ། གསུམ་པ་ནི། སྣང་བ་ཐམས་ཅད་དང་རང་སྣང་གི་ཡེ་ཤེས་ཀྱི་ངོ་བོར་སྡོམ་པ་སྟེ། དེ་ནས་ཆོས་ཀུན་སྡོམ་གཅིག་~359~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
པའི། །རྡོ་རྗེ་སེམས་དཔའ་ཞེས་བྱར་བཤད། །ཅེས་གསུངས་པ་ལྟར་རོ། །དེ་ལྟར་གསུམ་ལས་རྒྱུ་རྒྱུད་ནི་སྔགས་
སྡོམ་བཏགས་པ་བ་དང༌། ཐབས་རྒྱུད་འབྲས་རྒྱུད་གཉིས་ནི་མཚན་ཉིད་པ་སྟེ། རྗེ་བཙུན་རྩེ་མོས། དེ་ཁོ་ན་ཉིད་བསྡུས་པ་ཞེས་པའི་མིང་གིས་ཐབས་རྒྱུད་དང༌། འབྲས་རྒྱུད་དངོས་སུ་བསྟན་ནས། རྒྱུ་རྒྱུད་ཤུགས་ལས་ཤེས་པར་གསུངས་པའི་དོན་རྟོགས་ན་འདི་འགྲུབ་བོ། །གཉིས་པ་ལ་བྱ་སྤྱོད་རྣལ་འབྱོར་བླ་མེད་བཞིའི་སྔགས་སྡོམ་བཞི་ལས་ངོ་བོ་རིམ་བཞིན། བལྟས་དགོད་ལག་བཅངས་གཉིས་གཉིས་འཁྱུད་པ་བཞིའི་བདེ་བ་ལམ་བྱེད་ཀྱིས་ཡིན་མཚན་རྟོག་ལས་སྐྱོབ་པའི་ཐབས་ཁྱད་པར་ཅན་གང་ཞིག །མི་མཐུན་ཕྱོགས་སྤོང་པའི་སེམས་པ་མཚུངས་ལྡན་དང་བཅས་པའོ། །
གསུམ་པ་ལ་གསུམ་སྟ་གོན། འཇུག་པ། དངོས་གཞིའི་སྐབས་སུ་ཐོབ་པའོ། །དང་པོ་ནི། སོ་ཐར་དང་
བྱང་ཆུབ་སེམས་རྒྱུན་བཤགས་ཀྱི་སྐབས་སུ་ཐོབ་པ་དང༌། སྔགས་སྡོམ་གྱི་རང་ལྡོག་གནས་གསུམ་བྱིན་རླབས་ཀྱི་སྐབས་སུ་ཇི་ཙམ་ཐོབ་པ་ཐམས་ཅད་སྐབས་འདིར་སྔགས་སྡོམ་གྱི་ངོ་བོར་སྐྱེའོ། །གཉིས་པ་ལ་ཕྱི་འཇུག་གི་འདོད་པ་དྲིས་པའི་ལན་དང༌། ཟླ་བ་རྡོ་རྗེ་ངོ་སྤྲོད་པའི་སྐབས་སུ་ཐོབ་པ་དང་། ནང་འཇུག་གི་དམ་བཞག་དང་ཡེ་ཤེས་དབབ་པ་དང་དཀྱིལ་འཁོར་གྱི་ལྷ་ངོ་བསྟན་པའི་སྐབས་སུ་ཐོབ་པ་རྣམས་ལ་རྗེ་བཙུན་རྩེ་མོས། ལྷ་དང་སྐལ་བ་མཉམ་པ་ཞེས་གསུངས་པའི་སྡོམ་པ་ཐོབ་པ་རྣམས་སོ། །གསུམ་པ་ལ་བུམ་དབང་གི་སྐབས་སུ་ཐོབ་པ་དང༌། དབང་གོང་མའི་སྐབས་སུ་ཐོབ་པ་གཉིས་ནི་བླ་མེད་ཀྱི་དབང་དུ་བྱས་ལ། འོག་མ་གསུམ་ལ་རང་རང་གི་དབང་གི་དངོས་གཞིའི་སྐབས་སུ་ཐོབ་པ་རྣམས་སོ། །
གསུམ་པ་དོན་ལྔས་གཏན་ལ་དབབ་པ་ལ། གང་དུ་སྡོམ་པའི་གནས་ནི། བསྐྱེད་རིམ་ལ་མཉམ་བཞག་
ལྟར་ན་རང་སེམས། རྗེས་སྤྱོད་ལྟར་ན་སྣང་བའི་དངོས་པོ་གང་དུ་ཡོད་པ། རྫོགས་རིམ་ལ་རང་བྱིན་བརླབས་ལྟར་ན་སྦྱིན་རྩ་འཁོར་ཐམས་ཅད་དང་ཁྱད་པར་དུ་ལྟེ་བའི་གནས། དཀྱིལ་འཁོར་འཁོར་ལོ་ལྟར་ན་དབང་གི་གནས་སོ། །གྲངས་ཇི་སྙེད་སྡོམ་པ་ནི། བསྐྱེད་རིམ་ལ་མཉམ་གཞག་ལྟར་ན་སྦྱང་གཞི་ཐམས་ཅད་དཀྱིལ་འཁོར་གྱི་འཁོར་ལོ་དེར་སྡོམ། རྗེས་སྤྱོད་ལྟར་ན་ལྷག་པའི་ལྷའམ་ལྷ་སོ་སོའི་ངོ་བོར་སྡོམ། རྫོགས་རིམ་ལ་ཕྱི་རོལ་ཏུ་ཇི་སྙེད་ཡོད་པའི་ཆོས་ཐམས་ཅད་ནང་དུ་རྩ་འཁོར་ལོ་བཞི་ལ་སོགས་པར་སྡོམ་མོ། །སྤང་བྱ་གང་སྡོམ་པ་ནི། བསྐྱེད་རིམ་ལ་ཐ་མལ་སྣང་ཞེན་གྱི་རྣམ་རྟོག རྫོགས་རིམ་ལ་གྱ་ནོར་ལྟར་ཞེན་གྱི་རྣམ་རྟོག་སྡོམ་མོ། ། ཐབས་གང་གིས་སྡོམ་པ་ནི་བསྐྱེད་རྫོགས་གཉིས་ལ་དང་པོར་དབང་གི་ཆོ་ག་དང༌། ཕྱིས་མངོན་དུ་བྱེད་པ་ནི་བསྐྱེད་རྫོགས་བསྒོམས་པའི་ཐབས་ཀྱིས་སོ། །སྡོམ་པ་རང་གི་ངོ་བོ་ནི་སཾ་པ་ར་ཞེས་པ་བདེ་བ་མཆོག་ལ་འཇུག་~360~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
པས། དེས་བདེ་བར་གྱུར་བས་ན་སྡོམ་པ་སྟེ། བསྐྱེད་རིམ་ལ། ཐབས་ནི་བདེ་བའི་སྡོམ་པ་སྟེ། ཞེས་དང༌།
རྫོགས་རིམ་ལ། རང་རིག་བདེ་བ་ཆེན་པོ་ཉིད། །ཅེས་པ་ལྟ་བུའོ། །འདིའི་བདེ་བ་ནི་ཚོར་བདེ་དང་ཤིན་སྦྱངས་ཀྱི་བདེ་བ་སོགས་མ་ཡིན་གྱི། །སྤང་བྱ་མི་མཐུན་པའི་ཕྱོགས་སྡོམ་པས་བདེ་བའི་མཆོག་ཏུ་གྱུར་པའོ། །དེ་རྣམས་རྣལ་འབྱོར་བླ་མེད་ཀྱི་དབང་དུ་བྱས་པ་ཡིན་ལ། །འོག་མ་གསུམ་ལ་སྡོམ་པའི་ངོ་བོའི་སྐབས་སུ་བཤད་ས་མཚོན་ཏེ་ཤེས་པར་བྱའོ། །
གཉིས་པ་སྔགས་སྡོམ་ཐོབ་བྱེད་དབང་སྐུར་གྱི་ཆོ་ག་ལ་བཞི་སྟེ། གང་དུ་བསྐུར་བའི་དཀྱིལ་འཁོར། ཇི་
ལྟར་བསྐུར་བའི་ཆོ་ག །དེ་ལྟར་བསྐུར་བའི་དགོས་པ།དེ་ལས་སྔགས་སྡོམ་ཐོབ་པའི་དུས་བསྟན་པའོ། །དང་པོ་ལ་ལྔ། ཡེ་ཤེས་ཀྱི་དཀྱིལ་འཁོར། སྤྲུལ་པའི་དཀྱིལ་འཁོར། ཏིང་ངེ་འཛིན་གྱི་དཀྱིལ་འཁོར། རྡུལ་མཚོན་གྱི་དཀྱིལ་འཁོར། རས་བྲིས་ཀྱི་དཀྱིལ་འཁོར་རོ། །དང་པོ་ནི། སངས་རྒྱས་རྡོ་རྗེ་འཆང་གིས་རྒྱུད་གསུངས་པའི་ཚེ་འཁོར་རྣམས་ཡེ་ཤེས་ཀྱི་དཀྱིལ་འཁོར་དུ་བཅུག་ནས་དབང་བསྐུར་བའི་ཆེད་དུ་ཡེ་ཤེས་ཀྱི་སྣང་བ་ལས་གྲུབ་པའི་དཀྱིལ་འཁོར་རོ། །གཉིས་པ་ནི། ས་ལ་གནས་པའི་འཕགས་པ་རྣམས་དང༌། སོ་སྐྱེ་ལས་དག་པ་རྣམས་ཀྱི་དོན་དུ་སྤྲུལ་བ་མཆོག་གིས་དཀྱིལ་འཁོར་གྱི་འཁོར་ལོ་སྣ་ཚོགས་སུ་སྤྲུལ་པ་སྟེ། དེ་ལས་གཙོ་བོ་གྲུབ་པའི་ས་ལ་གནས་པ་རྣམས་ཀྱིས་དབང་བླང་ཞིང་སོ་སྐྱེ་ལས་དག་པ་འགའ་ཞིག་དབང་བླང་བས་དེ་མ་ཐག་གྲུབ་པའི་ས་ཐོབ་པ་ཡང་ཡོད་དེ། དཔལ་ལྡན་ཆོས་སྐྱོང་གིས་བདག་མེད་མའི་སྤྲུལ་པའི་དཀྱིལ་འཁོར་དུ་དབང་བླངས་བས་ས་དང་པོ་མངོན་དུ་བྱས་པ་བཞིན་ནོ། །གསུམ་པ་ནི། ཏིང་ངེ་འཛིན་ལ་བརྟན་པ་ཐོབ་པའི་སོ་སྐྱེའི་རྡོ་རྗེ་སློབ་དཔོན་དང་འཕགས་པའི་གང་ཟག་འགའ་ཞིག་གིས་ལུས་ངག་གི་བྱེད་པ་མེད་པར། ཏིང་ངེ་འཛིན་འབའ་ཞིག་གིས་ས་ཆོག་ནས་མཇུག་གི་ཆོ་གའི་བར་ཚང་བའི་སྒོ་ནས་རྡུལ་མཚོན་གྱི་དཀྱིལ་འཁོར་ཇི་ལྟ་བ་བཞིན་དུ་བཞེངས་པའོ། །འདི་ལ་ཏིང་ངེ་འཛིན་བརྟན་མི་བརྟན་གྱི་ཁྱད་པར་གྱིས་རང་གིས་ལྟ་ནུས་ཤིང་གཞན་ལ་ཡང་བསྟན་ནུས་པ་དང༌། རང་གིས་ལྟ་ནུས་ཀྱི་གཞན་བསྟན་མི་ནུས་པ་གཅིག་ཡོད་ཅིང་དབང་བསྐུར་བ་ལ་གཞན་ལ་བསྟན་ནུས་པ་དགོས་ཏེ། དཔའ་བོ་རྡོ་རྗེས་འབྲོག་མི་ལོ་ཙཱ་བ་ལ་དབང་བསྐུར་བས་གསུངས་པ་ལྟ་བུའོ། ། བཞི་པ་ནི། སོ་སྐྱེའི་རྡོ་རྗེ་སློབ་དཔོན་གྱིས་སློམ་མ་སྨིན་པར་བྱེད་པའི་དབང་དུ་མཛད་ནས་རྒྱལ་བ་རྡོ་རྗེ་འཆང་གིས་རྒྱུད་སྡེ་རྣམས་ལས་རྡུལ་ཚོན་གྱི་དཀྱིལ་འཁོར་རྒྱས་པར་གསུངས་སོ། །དེ་ལ་རྣལ་འབྱོར་དབང་ཕྱུག་བིར་ཝ་པའི་བཞེད་པས་ལས་དང་པོ་ལ་མ་སྨིན་པ་སྨིན་པར་བྱེད་པ་ལ་དབང་གི་མངོན་པར་རྟོགས་པ་བདུན་ལྡན་དགོས་པས་རྡུལ་ཚོན་གྱི་དཀྱིལ་འཁོར་དགོས་པར་བཞེད་དོ། །དེ་ནི་རྗེ་བཙུན་ནཱ་རོ་པས་ཡང་བཞེད་དེ། ། ~361~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
དབང་མདོར་བསྟན་གྱི་འགྲེལ་བར་དབང་བདུན་པོ་འདི་དག་ནི་རྡུལ་ཚོན་གྱི་དཀྱིལ་འཁོར་རྣམ་པར་སྤངས་
ནས་གཞན་རས་བྲིས་ལ་སོགས་པར་བསྐུར་བ་བྱ་བ་མ་ཡིན་ནོ། །ཞེས་གསུངས་སོ། །རབ་དབྱེ་ལས་བིར་ཝ་པའི་དགོངས་པ་གཞིར་བཞག་ནས་ལས་དང་པོ་ལ་མ་སྨིན་པ་སྨིན་པར་བྱེད་པ་ལ་རྡུལ་ཚོན་གྱི་དཀྱིལ་འཁོར་དགོས་པར་གསུངས་ཏེ། དེང་སང་གང་ཟག་རབ་འབྲིང་ཀུན། །རྡུལ་ཚོན་གྱི་ནི་དཀྱིལ་འཁོར་དུ། །དབང་བསྐུར་བྱ་བར་གསུངས་མོད་ཀྱི། །གཞན་གྱི་སྨིན་བྱེད་རྒྱུད་ལས་བཀག །ཞེས་གསུངས་སོ། །ལྔ་པ་ནི། སློབ་དཔོན་རྡོ་རྗེ་དྲིལ་བུ་པས། །རི་མོར་གནས་པའི་ལས་དང་ནི། །ཞེས་དང་། སློབ་དཔོན་ཛཱ་ཡ་ས་ནས། རྡུལ་ཚོན་བྲི་བར་མ་ནུས་ན། །དཀྱིལ་འཁོར་དང་མཉམ་རས་ལ་ནི། །ངེས་པར་བཅོམ་ལྡན་ཧེ་རུ་ཀ །ཕྱག་རྒྱའི་ཚོགས་དང་བཅས་པ་བྲིས། ཞེས་དང༌། སློབ་དཔོན་སྒྲ་གཅན་འཛིན་དཔལ་བཤེས་གཉེན་གྱིས་གསང་འདུས་དཀྱིལ་ཆོག་རས་བྲིས་ལ་བརྟེན་ནས་གསུངས་པ་དང༌། སློབ་དཔོན་ཨབྷྱ་ཡས་རྡོར་ཕྲེང་གི་དཀྱིལ་འཁོར་རྣམས་རས་བྲིས་དང་རྡུལ་ཚོན་གཉིས་གཉིས་གསུངས་པ་དང་། རྗེ་བཙུན་རྩེ་མོས་རས་བྲིས་ལ་བརྟེན་པའི་ལུགས་འདི་ནི་བདེ་མཆོག་ཨ་བྷི་དྷ་ན་ལ་བརྟེན་ནས། སློབ་དཔོན་རྡོ་རྗེ་དྲིལ་བུ་བ་དང༌། སློབ་དཔོན་དགའ་རབ་རྡོ་རྗེ་ལ་སོགས་པས་གསུངས་ལ་དེང་སང་རྒྱ་གར་ན་ཡང་ཆོ་ག་ཕལ་ཆེར་འདི་ལ་བྱེད་ལ་བླ་མ་གོང་མ་རྣམས་ཀྱང་སྐབས་སྐབས་སུ་ཕྱག་ལེན་འདི་ལ་མཛད་པས། ལུགས་འདི་ཧ་ཅང་མི་ལེགས་པ་ཡང་མ་ཡིན་ནོ། ཞེས་དང༌། རྗེ་བཙུན་རིན་པོ་ཆེས་གཞན་ཕན་སྦྱི་ཆིངས་སུ་དཀྱིལ་འཁོར་བཅུ་གཉིས་ལ་རྡུལ་ཚོན་རས་བྲིས་ཏིང་ངེ་འཛིན་གསུམ་གྱི་དཀྱིལ་འཁོར་བཅུ་གཉིས་རེ་གསུངས་པས། འདི་རྣམས་ཀྱི་བཞེད་པ་ལ་རས་བྲིས་ཀྱི་དཀྱིལ་འཁོར་ལ་བརྟེན་ནས་སྨིན་བྱེད་ཀྱི་དབང་བསྐུར་དུ་རུང་བར་བཞེད་དོ། །ངོར་ཆེན་རྡོ་རྗེ་འཆང་གིས་སྔར་རྒྱུད་མ་སྨིན་པ་གསར་དུ་སྨིན་པར་བྱེད་པ་ལ་རྡུལ་ཚོན་གྱི་དཀྱིལ་འཁོར་དགོས་ཤིང༌། དཀྱིལ་འཁོར་གཅིག་ཏུ་སྨིན་བྱེད་ཀྱི་དབང་ཐོབ་ནས་དཀྱིལ་འཁོར་གཞན་དུ་དབང་བསྐུར་བ་ལ་རས་བྲིས་ལ་བརྟེན་ནས་ཀྱང་རུང་བར་བཞེད་དོ། །
གཉིས་པ་ཇི་ལྟར་བསྐུར་བའི་ཆོ་ག་ནི། གསང་བ་སྤྱི་རྒྱུད་ལས། རྣམ་དཔྱད་དང་པོ་ས་གཞི་གཟུང་། །
གཉིས་པ་ལ་ནི་སྟ་གོན་བྱ། །ནུབ་གསུམ་པ་ལ་འཇུག་པ་ཤིས། །ཞེས་གསུངས་པ་ལས། དང་པོ་ས་ཆོག་ལ་རྒྱུད་སྡེ་རྣམས་ལས་ཇི་སྙེད་གསུངས་པ་ཐམས་ཅད་ས་བརྟགས་པ། ས་བསླང་བ། ས་སྦྱང་བ། ས་གཟུང་བ་དང་བཞིར་འདུས་སོ། །གཉིས་པ་ལ། ས་ལྷ། ལྷ། བུམ་པ། སློབ་མ་སྟ་གོན་དང་བཞིར་གསུངས་སོ། །གསུམ་པ་དངོས་གཞིའི་ཆོ་ག་ལ་དཀྱིལ་འཁོར་བྲི་ཞིང་རྒྱན་དགྲམ་པ། སྒྲུབ་ཅིང་མཆོད་པ་དང༌། བདག་ཉིད་འཇུག་ཅིང་དབང་བླང་བ། སློབ་མ་འཇུག་ཅིང་དབང་བསྐུར་བ་དང་བཞི་ལས། དང་པོ་ལ་ཐིག་གིས་བྲི་བ་དང་ཚོན་གྱིས་བྲི་~362~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བ་གཉིས། ཕྱི་མ་ལ་སྐུ་ཕྱག་རྒྱ་ཆེན་པོ་བྲི་བ། གསུང་ཡིག་འབྲུ་བྲི་བ། །ཐུགས་ཕྱག་མཚན་བྲི་བ་དེ་ཡང་མ་ནུས་
ན་མཚན་མ་ཙམ་བྲི་བ་སྟེ་བཞིར་གསུངས་སོ། །
གཉིས་པ་ལ་གཉིས་ལས་བསྒྲུབ་པ་ལ་བདག་མདུན་ཐ་དད་པའི་སྒྲུབ་ཚུལ་དང༌། ཐ་མི་དད་པའི་སྒྲུབ་
ཚུལ་གཉིས་སོ། །མཆོད་པ་ལ་བྱེ་བྲག་ཇི་སྙེད་ཅིག་གསུངས་པ་ཐམས་ཅད་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་བཞིར་འདུས་སོ། །གསུམ་པ་ནི། ས་ཾབྷུ་ཊྭིར། སྔགས་ཀྱི་ལམ་གྱི་རྗེ་བརྩལ་པ་སྟེ་སྔགས་སྤྱོད་འདོད་པས། གང་ཚེ་དབང་ཆོག་དང་སྦྱང་གཞི་སྤྱོང་བྱེད་ངོ་སྤྲད་པ་ལ་མཁས་པས་དབང་བསྐུར་བས་སྨིན་པར་བྱ་དགོས། །བླང་ཡུལ་མདུན་དུ་བསྐྱེད་པའི་དཀྱིལ་འཁོར་བླ་མ་དང་ཐ་མི་དད་པའི་བདེ་བར་གཤེགས་པ་སྟེ་དེའི་གནས་སུ། འཇིག་རྟེན་ཁམས་ནི་མཐའ་ཡས་པ་རྣམས་སུ་བཞུགས་པའི། སངས་རྒྱས་ཀུན་གྱི་མངོན་སུམ་དུ་བྱིན་གྱིས་བརླབས་པ་དེར་དབང་བླང་ངོ༌། །གང་ཟག་ནི་སློབ་མ་ལ་དབང་བསྐུར་བའི་བློ་དང་ལྡན་པས་ཆོ་ག་སློབ་མ་ལ་ཅི་ཙམ་བསྐུར་བ་དེ་བཞིན་ནམ་རྫོགས་པར་བླང༌། དགོས་པ་ནི་རང་བྱིན་གྱིས་བརླབས་པའི་གནས་ཐོབ་ནས་ཏེ་ངང་གི་ལྷ་ལས་དབང་ཐོབ་པས་རང་གི་སྒོ་གསུམ་གྱི་དྲི་མ་དག་ནས་རྡོ་རྗེ་གསུམ་དུ་བྱིན་གྱིས་བརླབས་པའི་ཕྱིར་རོ། །རྒྱུ་མཚན་ནི་རང་ཉིད་ཀྱིས་དབང་མ་བླངས་པར་གཞན་ལ་བསྐུར་ན་དམ་ཚིག་ཉམས་པས་དེས་འཇིགས་པ་ཡི་ཐོག་མར་རང་ཉིད་ཀྱིས་དབང་བླང་ནས་སློབ་མ་ལ་དབང་བསྐུར་དགོས་པ་ནི།  རྫོགས་སངས་རྒྱས་ཀྱི་དོན་དམ་སྟེ་ངེས་དོན་གྱི་རྒྱུད་ལས། སྔགས་ཀྱི་ལམ་གྱི་རིམ་པ་ནི་དེ་བཞིན་གསུངས། ཞེས་གསུངས་པའི་དགོངས་པར་མཛད་ནས་སློབ་མ་ལ་དབང་བསྐུར་བའི་སྔོན་དུ་རང་ཉིད་ཀྱིས་བདག་འཇུག་གི་ཚུལ་དུ་ལེན་པ་ནི་རྒྱ་བོད་ཀྱི་མཁས་གྲུབ་རྣམས་ཀྱི་ཕྱག་ལེན་དུ་སྣང་ངོ༌། །
བཞི་པ་སློབ་མ་འཇུག་ཅིང་དབང་བསྐུར་བ་ལ་འཇུག་པའི་ཆོས་རྣམས་སྔོན་དུ་སོང་ནས་དབང་གི་དངོས་
གཞི་ལ། ཡེ་ཤེས་ཐིག་ལེའི་རྒྱུད་ལས། ཆུ་ཡི་དབང་བསྐུར་ཅོད་པན་དག །བྱ་བའི་རྒྱུད་ལ་རབ་ཏུ་གྲགས། །རྡོ་རྗེ་དྲིལ་བུ་དེ་བཞིན་མིང༌། །སྤྱོད་པའི་རྒྱུད་ལ་རབ་ཏུ་གསལ། །ཕྱིར་མི་ལྡོག་པ་ཡི་ནི་དབང༌། །རྣལ་འབྱོར་རྒྱུད་དུ་གསལ་བར་ཕྱེ། །དེ་བཞིན་དྲུག་གི་བྱེ་བྲག་དབང༌། །དེ་ནི་སློབ་དཔོན་དབང་ཞེས་བྱ། །རྣལ་འབྱོར་བླ་མ་ཡི་ནི་མཚན། །གསང་བ་ཡི་ནི་དབང་རྒྱལ་བཤད། །ཤེས་རབ་ཡེ་ཤེས་བླ་ན་མེད། །བཞི་པ་དེ་ཡང་དེ་བཞིན་ནོ། ། ཞེས་གསུངས་པ་ལྟར་རོ། །དེ་དག་གི་དོན་ཚིག་ཉུང་དུས་རྟོགས་པར་མི་ནུས་པས་རྒྱུད་སྡེ་སོ་སོའི་དཀྱིལ་ཆོག་དང༌། དབང་བཤད་རྣམས་ལ་ལེགས་པར་སྦྱངས་ནས་ཕྱག་ལེན་དང་གོ་དོན་རྣམས་ཞིབ་ཏུ་ངེས་པའི་སྒོ་ནས་ཚུལ་བཞིན་དུ་འཇུག་པ་ནི་ལམ་གྱི་གཞི་དང་རྩ་བ་ཡིན་པར་དབང་བསྐུར་གྱི་དགོས་པ་ལས་ཤེས་པར་བྱའོ། ། ~363~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
གསུམ་པ་དེ་ལྟར་བསྐུར་བའི་དགོས་པ་ལ་གཉིས་ལས། དང་པོ་དབང་མ་བསྐུར་བའི་ཉེས་དམིགས་ནི། །དམ་
པ་དང་པོ་ལས། དབང་བསྐུར་མེད་པར་རྒྱུད་འཆད་དང༌། །ཟབ་མོའི་དེ་ཉིད་སྒོམ་བྱད་པ། །དེ་དོན་ལེགས་པར་ཤེས་ན་ཡང༌། །དམྱལ་བར་འགྱུར་གྱི་གྲོལ་བ་མེད། །ཅེས་དང༌། བཤད་རྒྱུད་རྡོ་རྗེ་ཕྲེང་བ་ལས། །ཡང་དག་དབང་བསྐུར་གྱིས་དབེན་ན། །སྒྲུབ་པོས་རྒྱུད་ཀྱི་དོན་ཤེས་ཀྱང༌། །སློབ་དཔོན་སློབ་མ་མཚུངས་པར་ནི། །མི་ཟད་དམྱལ་བ་ཆེན་པོར་འགྲོ། །ཞེས་དང༌། སངས་རྒྱས་ཐོད་པའི་གསུམ་པ་ལས། །དཔེར་ན་བུ་ཚ་མེད་པའི་ཁྱིམ། །ཤི་བ་ཙམ་གྱིས་སྟོད་པ་ཉིད། །དེ་བཞིན་དབང་དང་བྲལ་ན་ནི། །ཡེ་ཤེས་ཀུན་གྱིས་སྟོང་པ་ཉིད། །དཔེར་ན་པི་ཝང་སྦྱོར་ཚོགས་ཀུན། །རྒྱུད་དང་བྲལ་ན་བརྡུང་མི་ནུས། །དེ་བཞིན་དབང་དང་བྲལ་བ་ནི། །སྔགས་དང་བསམ་གཏན་འགྲུབ་མི་འགྱུར། །རྨོངས་པ་གང་ཞིག་དབང་མེད་པར། །བདག་ནི་དབང་སྐུར་ཞེས་སྨྲ་བ། །ཇི་སྙེད་སངས་རྒྱས་བཞུགས་ཀྱི་བར། །སློབ་མར་བཅས་ཏེ་དམྱལ་བར་འགྲོ། །ཞེས་དང༌། བདེ་མཆོག་ལས། དཀྱིལ་འཁོར་འདི་ནི་མ་མཐོང་བར། །རྣལ་འབྱོར་བ་ནི་དངོས་གྲུབ་འདོད། །མཁའ་ལ་ཁུ་ཚུར་གྱིས་བརྡེག་དང༌། །རྨོངས་པ་ཕུབ་མ་བརྡུང་དང་མཚུངས། །ཞེས་དང༌། སངས་རྒྱས་མཉམ་སྦྱོར་ལས། དཀྱིལ་འཁོར་དུ་ནི་མ་ཞུགས་ཤིང༌། །དམ་ཚིག་རྣམས་ནི་སྤངས་བ་དང༌། །གསང་བའི་དེ་ཉིད་མི་ཤེས་པས། །བསྒྲུབས་ཀྱང་ཅི་ཡང་མི་འགྲུབ་བོ། །ཞེས་དང༌། རྡོ་རྗེ་གུར་ལས། དཀྱིལ་འཁོར་དུ་ནི་མ་ཞུགས་དང༌། །དབང་བསྐུར་མེད་པའི་རྣལ་འབྱོར་བ། །གང་གིས་རབ་གནས་མ་མཐོང་ཞིང༌། །གང་གིས་སྦྱིན་བསྲེག་མ་བྱས་ན། །འཇིག་རྟེན་འདི་ནས་གཞན་དུ་ཡང༌། །དེ་ལ་དངོས་གྲུབ་མཆོག་ཉིད་མེད། །ཅེས་དང༌། ཕྱག་ཆེན་ཐིག་ལེ་ལས། དབང་མེད་ན་ནི་དངོས་གྲུབ་མེད། །བྱེ་མ་བཙིར་ཡང་མར་མེད་བཞིན། །གང་ཞིག་རྒྱུད་ལུང་ང་རྒྱལ་གྱིས། །དབང་བསྐུར་མེད་པར་འཆད་བྱེད་པ། །སློབ་དཔོན་སློབ་མ་ཤི་མ་ཐག །དངོས་གྲུབ་ཐོབ་ཀྱང་དམྱལ་བར་སྐྱེ། །ཞེས་དང༌། རབ་དབྱེ་ལས། དབང་དང་རིམ་གཉིས་མི་ལྡན་པས། །རྡོ་རྗེ་ཐེག་པའི་བསྟན་པ་མིན། །དགེ་སློང་སྡོམ་པ་མེད་པ་དང༌། །རྒྱལ་སྲས་སེམས་བསྐྱེད་མ་ཐོབ་པ། །སྔགས་དང་དབང་བསྐུར་མེད་པ་གསུམ། །སངས་རྒྱས་བསྟན་པའི་ཆོམ་རྐུན་ཡིན། །ཞེས་གསུངས་སོ། །
གཉིས་པ་དབང་བསྐུར་བའི་ཕན་ཡོན་ནི། གསང་བ་འདུས་པ་འབུམ་པ་ལས། །བསྐལ་པ་ས་ཡར་བྱས་
པ་ཡི། །སྔོན་དུ་ཡོད་པའི་སྡིག་པ་ཀུན། །དེ་ཀུན་མཛད་པར་འགྱུར་པ་ཡི། །དཀྱིལ་འཁོར་འདི་འདྲ་མཐོང་བས་སོ༑ ༑ཞེས་དང༌། སྡོམ་འབྱུང་ལས། གསང་བ་མཆོག་གི་དཀྱིལ་འཁོར་དུ། །མཆོག་ཏུ་རབ་ཞུགས་མཐོང་བ་ན། ། དེང་ཁྱེད་སྡིག་པ་ཐམས་ཅད་ལས། །རྣམ་གྲོལ་བཟང་པོར་གྱུར་པར་གནས། །ཞེས་དང༌། ཧེ་རུ་ཀ་སྔོན་བྱུང་~364~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ལས། །དཀྱིལ་འཁོར་རྒྱལ་པོ་མཐོང་ནས་ནི། །ཅུང་ཟད་དེ་ནི་མི་འགྲུབ་མེད། །སྡིག་པ་ཀུན་ལས་རྣམ་པར་
གྲོལ། །དངོས་གྲུབ་མྱུར་དུ་ཐོབ་པར་འགྱུར། །ཞེས་དང༌། བཤད་རྒྱུད་རྡོ་རྗེ་ཕྲེང་བའི་གཉིས་པ་ལས། །ཐོག་མར་སློབ་མ་གང་གི་ཚེ། །བློ་ལྡན་ཡང་དག་དབང་བསྐུར་ན། །རྫོགས་པའི་རིམ་པའི་རྣལ་འབྱོར་པ། །དེ་ཡེ་ཚེ་ན་སྣོད་དུ་འགྱུར། །ཞེས་དང༌། དུག་ནི་སྔགས་ཀྱིས་འཇོམས་པ་བཞིན། །སྔགས་ཀྱི་དག་བྱེད་བཅུད་ལེན་བྱེད། ། དེ་བཞིན་སློབ་མ་དབང་སོགས་ཀྱིས། །མ་དག་པ་ནི་དག་པར་འགྱུར། །ཞེས་དང༌། ཕྱག་ཆེན་ཐིག་ལེ་ལས། དང་པོ་རེ་ཞིག་གང་ཚེ་སློབ། །ལན་གཅིག་དབང་རྣམས་ཀྱིས་ནི་བསྐུར། །དེ་ཚེ་གསང་ཆེན་བཤད་པ་ཡི། །ངེས་པར་སྣོད་དུ་འགྱུར་བའོ། །ཞེས་དང༌།
སྡོམ་འབྱུང་ལས། དབང་བསྐུར་འདི་དག་ཡང་དག་ལྡན། །དེ་ནི་དམ་ཚིག་ཅན་ཞེས་བྱ། །ཞེས་དང༌།
སངས་རྒྱས་ཐོད་པ་ལས། ཕྱི་ནང་གསང་བར་བཅས་པ་ཡི། །དབང་བསྐུར་ཙམ་གྱིས་ནམ་མཁའ་ཡི། །དཀྱིལ་ན་རྔ་ཡི་སྒྲ་གྲགས་ཤིང༌། །མེ་ཏོག་ཙནྡན་ཆར་འབབ་འགྱུར། །དེ་ནས་རྣལ་འབྱོར་མ་དེ་རྣམས། །རྩ་ཡི་འཁོར་ལོ་ལ་ནི་ཐིམ། །ཞེས་དང༌། རྡོ་རྗེ་སྙིང་པོའི་འགྲེལ་པ་ལས། །རྩི་དེས་ཇི་ལྟར་ཟངས་ཕུག་ནས། །སླར་ཡང་ཟངས་སུ་འགྱུར་མི་སྲིད། །དེ་བཞིན་ཡེ་ཤེས་ལུས་ཕུག་ནས། །སླར་ཡང་འགྲོ་དྲུག་ལྟུང་མི་སྲིད། །ཅེས་དང༌། དཔལ་མཆོག་དང་པོ་སྟོང་ཕྲག་བཅུ་གཉིས་པ་ལས། བུམ་པའི་དབང་བསྐུར་ས་བརྒྱད་ཡིན། གསང་བའི་དབང་བསྐུར་ས་དགུ་ཡིན། །ཤེས་རབ་ཡེ་ཤེས་བཅུ་ཡིན་ཏེ། །བཞི་པ་བཅུ་གཅིག་པར་བཤད་དོ། ། ཞེས་དང༌། རྡོ་རྗེ་རྩེ་མོ་ལས། །རྒྱལ་བའི་སྲས་པོ་ས་བརྒྱད་པ། །དེ་སྲིད་ཐེག་པ་དམན་པས་འཇིགས། །གསང་བའི་དཀྱིལ་འཁོར་ཆེན་པོ་འདིར། །ཞུགས་པས་བདག་ཉིད་གྲོལ་བར་འགྱུར། །ཞེས་དང༌། དཀྱིལ་འཁོར་ཆོ་ག་ཇི་ལྟ་བུ། ། ཆོ་ག་ཆོས་དང་རྣལ་འབྱོར་ཏེ། །གསང་བ་ཐར་བ་ཡང་དག་འབྱུང༌། །སྐྱེ་བ་འདི་ཉིད་ཁོ་ན་ལ། ། རབ་དགའ་སྒྲུབ་པར་བྱེད་པ་ཡིན། །ཞེས་དང༌། ནག་པོ་པའི་དཀྱིལ་ཆོག་ལས། དབང་བསྐུར་འདི་དག་ཐོབ་ནས་ནི། །སློབ་མ་ཡོན་ཏན་བདག་པོར་འགྱུར། །སངས་རྒྱས་ཀུན་གྱིས་རབ་ཏུ་མཆོད། །མཚམས་མེད་པ་དང་སྡིག་ཅན་ཡང༌། ། ཚོན་རྩི་མཐོང་བས་གྲོལ་བར་འགྱུར། །མངོན་པར་ཞུགས་པ་ཙམ་གྱིས་ནི། །གཙང་མའི་གནས་སུ་སྐྱེ་བར་འགྱུར། །ཞེས་དང༌། །གསང་བའི་མཛོད་ལས། དབང་བསྐུར་ཡང་དག་སྦྱིན་ལྡན་ན། །སྐྱེ་ཞིང་སྐྱེ་བར་དབང་བསྐུར་འགྱུར། །དེ་ཡི་སྐྱེ་བ་བདུན་ནས་ནི། །མ་བསྒོམས་པར་ཡང་སངས་རྒྱས་འགྱུར། །ཞེས་དང༌། རབ་དབྱེ་ལས། དབང་བསྐུར་ཆོས་སྒོ་ཙམ་མ་ཡིན། །གསང་སྔགས་རྟེན་འབྲེལ་ལམ་བྱེད་པས། །རྟེན་འབྲེལ་བསྒྲིགས་པའི་གདམས་ངག་ཡིན། །ཕུང་པོ་ཁམས་དང་སྐྱེ་མཆེད་ལ། །སངས་རྒྱས་ས་བོན་བཏབ་ནས་ནི། །ཚེ་འདིར་~365~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
སངས་རྒྱས་བྱེད་པ་ཡི། །ཐབས་ལ་དབང་བསྐུར་ཞེས་སུ་བཏགས། །ཞེས་དང༌། སངས་རྒྱས་གསུངས་བཞིན་
མཛད་པ་ཡི། །བླ་མ་བཙལ་ལ་དབང་བཞི་བླང༌། །དེ་ཡིས་སྡོམ་པ་གསུམ་ལྡན་འགྱུར། ། ཞེས་དང༌། སྡོམ་པ་གསུམ་དང་ལྡན་པ་ཡིས། །རིམ་གཉིས་ཟབ་མོའི་གནད་ཤེས་ན། །དེ་ནི་ཚེ་འདིའམ་བར་དོའམ། །སྐྱེ་བ་བཅུ་དྲུག་ཚུན་ཆད་དུ། །འགྲུབ་པར་རྫོགས་པའི་སངས་རྒྱས་གསུངས། །དེ་ཕྱིར་འདི་ལ་མཁས་རྣམས་གུས། །ཞེས་གསུངས་སོ། །དེ་ལྟར་ན་དབང་མ་སྐུར་བའི་ཉེས་དམིགས་དང༌། །དབང་བསྐུར་བའི་ཕན་ཡོན་རྣམས་རྒྱལ་བ་རྡོ་རྗེ་འཆང་གིས་གསུངས་པ་ལེགས་པར་ཤེས་པར་བྱས་ནས། རྡོ་རྗེ་ཐེག་པའི་ལམ་གྱི་རྩ་བ་དབང་བསྐུར་བ་རྣམ་པར་དག་པར་ཞུ་ཞིང༌། དམ་ཚིག་དང་སྡོམ་པ་མི་ཉམས་པར་བསྲུང་བ་ལ་བློ་གྲོས་དང་ལྡན་པ་དག་གིས་འབད་པར་བྱའོ། །ཁ་ཅིག་སྤྲོས་བཅས་ཀྱི་དབང་ལ་དགོས་པ་མེད་ཟེར་བ་དང་དབང་བསྐུར་རྡོ་རྗེ་ཐེག་པའི་ལམ་གྱི་རྩ་བར་མ་ཤེས་ནས་དོན་གཉེར་མི་བྱེད་པ་དང༌། དབང་དང་རྗེས་གནང་མ་ཐོབ་བཞིན་དུ་དཀྱིལ་ཆོག་ལ་སོགས་པ་འདོན་ཤེས་པ་ཙམ་གྱིས་ཆོག་སྙམ་ནས་རང་འགར་འཇུག་པ་རྣམས་ཀྱིས་གོང་བཤད་དེ་དག་གི་དོན་ལ་བརྟགས་ནས་རྡོ་རྗེ་འཆང་གི་བཀའ་ལ་ཡིད་ཆེས་པར་བྱ་དགོས་སམ་སྙམ་མོ། །
བཞི་པ་དེ་ལས་སྔགས་སྡོམ་ཐོབ་པའི་དུས་བསྟན་པ་ནི། སྤྱིར་སྔགས་སྡོམ་ལ་ཁས་བླངས་ཀྱིས་ཐོབ་པ་
དང༌། ཚོགས་ཀྱི་ཐོབ་པ་གཉིས་ལས། དང་པོ་ནི། སྟ་གོན་དང་འཇུག་པའི་ཆོས་ཀྱི་སྐབས་སུ་ཐོབ་ཀྱང་དངོས་གཞིའི་ཆོ་ག་ལས་མ་ལྟོས་པར་སྐབས་དེར་ཁས་བླང་བའི་དམ་ཚིག་རྣམས་ཀྱང་བསྲུང་བར་དབང་བ་མ་ཡིན་ནོ། ། ཁ་ཅིག་གནད་འདི་མ་གོ་བར་སྔགས་སྡོམ་དངོས་གཞི་ནི་རིགས་ལྔའི་སྡོམ་བཟུང་ལན་གསུམ་བྱས་པས་ཐོབ་པར་འདོད་པ་ནི་མི་འཐད་དེ། དེ་ལྟར་ན་དངོས་གཞིའི་ཆོ་ག་ལ་དགོས་པ་མེད་པར་ཐལ་བ་སོགས་སྐྱོན་དུ་མ་ཡོད་པའི་ཕྱིར། འོ་ན་ཁས་བླངས་ཀྱི་ཐོབ་ཚུལ་ཇི་ལྟར་སྙམ་ན། དབང་གི་དངོས་གཞི་ལ་བརྟེན་ནས་སྔགས་སྡོམ་མཚན་ཉིད་པ་ཐོབ་པའི་ཚེ་དམ་ཚིག་དང་སྡོམ་པ་འདི་དག་བསྲུང་བར་བྱའོ། །ཞེས་པའི་ཚུལ་གྱིས་སོ། ། དོན་འདི་ལ་དགོངས་ནས་རྗེ་བཙུན་གྱིས་དགའ་སྟོན་སྤྲིངས་ཡིག་ཏུ་ཚོགས་བསགས་སྐབས་སུ་རིགས་ལྔའི་སྡོམ་བཟུང་ལན་གསུམ་བྱས་པས་རྡོ་རྗེ་ཐེག་པའི་སྟ་གོན་དང༌། ཡོལ་བའི་ཕྱི་འཇུག་དང་ནང་འཇུག་གི་གནས་སྐབས་སུ་ཐོབ་པའི་དམ་ཚིག་དང་སྡོམ་པ་རྣམས་སོར་ཆུད་པ་ཡིན་ནོ། །ཞེས་གསུངས་སོ། །གཉིས་པ་ཚོགས་ཐོབ་པ་ནི། སྔགས་སྡོམ་གྱི་གཙོ་བོ་ཡིན་པས་རྒྱུད་སྡེ་བཞི་པོ་རང་རང་གི་རྡོ་རྗེ་སློབ་དཔོན་གྱི་དབང་ཡོངས་སུ་རྫོགས་པ་ན་རྒྱུད་སྡེ་དེ་དང་དེའི་སྔགས་སྡོམ་གྱི་གཙོ་བོ་ཡོངས་རྫོགས་ཐོབ་པ་ཡིན་ནོ། །དེ་ལ་བྱ་རྒྱུད་ལ་ཆུ་དང་ཅོད་པཎ་གྱི་དབང་དང༌། སྤྱོད་རྒྱུད་ལ་མིང་གི་དབང་དང༌། རྣལ་འབྱོར་རྒྱུད་ལ་ཕྱིར་མི་ལྡོག་པའི་དབང་དང༌། ~366~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བླ་མེད་ལ་དབང་བཞི་རྫོགས་པར་ཐོབ་པའི་ཚེ་རྡོ་རྗེ་སློབ་དཔོན་གྱི་དབང་བཞི་རྫོགས་པར་ཐོབ་པ་ཡིན་པས།
སྐབས་དེ་དང་དེར་རྒྱུད་སྡེ་རང་རང་གི་སྔགས་སྡོམ་རྫོགས་པར་ཐོབ་པ་ཡིན་ནོ། འོ་ན་བྱ་སྤྱོད་གཉིས་ལ་རྡོ་རྗེ་སློབ་དཔོན་གྱི་དབང་ཇི་ལྟར་ཡོད་སྙམ་ན། སྤྱིར་རྒྱུད་སྡེ་རང་རང་གི་རྒྱུད་འཆད་པ་དང༌། དབང་བསྐུར་རབ་གནས་སོགས་རྡོ་རྗེ་སོགས་རྡོ་རྗེ་སློབ་དཔོན་གྱི་ཕྲིན་ལས་བྱེད་པ་ལ་ནི་རྡོ་རྗེ་སློབ་དཔོན་གྱི་དབང་ཐོབ་དགོས་པའི་རིགས་པས་རྒྱུད་སྡེ་བཞི་ཀ་ལ་རྡོ་རྗེ་སློབ་དཔོན་གྱི་དབང་ཡོད་པར་གྲུབ་ཅིང༌། ལུང་གིས་ཀྱང་ཤེས་ཏེ། གསང་བ་སྤྱི་རྒྱུད་ལས། དབང་བསྐུར་བ་ནི་རྣམ་པ་བཞི། །སློབ་དཔོན་རྣམ་པར་མཁས་པ་ཡིས། །དེ་དག་ཤེས་ནས་ཅི་རིགས་སྤྱད། །སློབ་དཔོན་གོ་འཕང་རབ་བསྒྲུབ་ཕྱིར། །དང་པོ་ཡོངས་སུ་བསྒྲགས་པ་ཡིན། །རིགས་སྔགས་རྣམས་ནི་བསྒྲུབས་པའི་ཕྱིར། །གཉིས་པ་ལེགས་པར་བཤད་པ་ཡིན། བགེགས་རྣམས་འཇོམས་པར་བྱ་བའི་ཕྱིར། །གསུམ་པ་ཡོངས་སུ་བསྒྲགས་པ་ཡིན། །བཞི་པ་འབྱོར་བ་ཐོབ་བྱའི་ཕྱིར། །ཆོ་ག་རྒྱས་པ་དེ་བཤད་དོ༑ ༑ཞེས་རྡོ་རྗེ་སློབ་དཔོན་གྱི་གོ་འཕང་བསྒྲུབ་པའི་ཆེད་དབང་དང་པོ་ཆུ་དང་ཅོད་པཎ་གྱི་དབང༌། རིག་སྔགས་བསྒྲུབ་པའི་ཆེད་དུ་གཉིས་པ་སྔགས་ཀྱི་བཟླས་ལུང༌། བགེགས་འཇོམས་པའི་ཆེད་དུ་གསུམ་པ་ཁྲུས་བྱ་བ་བསྲུང་གསུམ། འབྱོར་བ་ཐོབ་པའི་ཆེད་དུ་བཞི་པ་བཀྲ་ཤིས་ཀྱི་རྫས་བརྒྱད་སྤྱིན་པ་རྣམས་བཤད་པའི་ཕྱིར་རོ། །
འོ་ན་ཡེ་ཤེས་ཐིག་ལེའི་རྒྱུད་ལས། །རྡོ་རྗེ་སློབ་དཔོན་གྱི་དབང་རྣལ་འབྱོར་རྒྱུད་ཀྱི་ཁྱད་ཆོས་སུ་བཤད་
པ་མ་ཡིན་ནམ་སྙམ་ན། དེ་ནི་ཕྱིར་མི་ལྡོག་པའི་འཁོར་ལོའི་དབང་ལ་དགོངས་པས་སྐྱོན་མེད་དོ། །རྣལ་འབྱོར་རྒྱུད་ལ་གྲུབ་ཆེན་ཀུན་སྙིང་གིས་སྡོམ་པ་དམ་ཚིག་འཛིན་མི་ནུས་པར་སྡིག་པ་ཞི་བ་ཙམ་དང༌། དམ་ཚིག་འགའ་ཞིག་བསྲུང་ནུས་པ་དང༌། མ་ལུས་པ་བསྲུང་ནུས་པ་གསུམ་དུ་ཕྱེ་ནས། རིམ་བཞིན་འཇུག་པ་ཙམ་དང༌། རྡོ་རྗེ་སློབ་མའི་དབང་དང་རྡོ་རྗེ་སློབ་དཔོན་གྱི་དབང་བསྐུར་བར་གསུངས་པས་ཡོ་གའི་དམ་ཚིག་དང་སྡོམ་པ་ཡོངས་རྫོགས་ཀྱང་རྡོ་རྗེ་སློབ་དཔོན་གྱི་དབང་ལས་ཐོབ་པ་ཡིན་ནོ། །འོ་ན་རྒྱུད་འདིའི་དམ་ཚིག་དང་སྡོམ་པ་མ་ལུས་པ་རིགས་ལྔའི་སྡོམ་བཟུང་གི་ཁོངས་སུ་འདུས་པས། དེ་དག་ནི་འཇུག་པའི་སྐབས་སུ་ཁས་བླངས་ཀྱིས་ཐོབ་པ་མ་ཡིན་ནམ་ཞེ་ན། དེར་ཁས་བླངས་པ་ཙམ་ཐོབ་ཀྱང་དེ་དག་བསྲུང་བ་ལ་དབང་བ་ནི་རྡོ་རྗེ་སློབ་དཔོན་གྱི་དབང་ལ་རག་ལས་ཏེ་དཔེར་ན་བར་མ་རབ་བྱུང་གི་སྐབས་སུ་རབ་ཏུ་བྱུང་བར་ཁས་བླངས་ཀྱང་རབ་བྱུང་གི་སྡོམ་པ་བསྲུང་བ་ནི་དགེ་ཚུལ་ལམ་དགེ་སློང་དུ་སྒྲུབ་པའི་ཆོ་ག་ལ་ལྟོས་པ་བཞིན་ནོ། །དེས་ན་དབང་གི་དངོས་གཞིའི་སྐབས་སུ་རྡོ་རྗེ་སློབ་དཔོན་གྱི་དབང་མི་བསྐུར་ན། སྟ་གོན་དང་འཇུག་པའི་སྐབས་སུ་རིགས་ལྔའི་སྡོམ་བཟུང་མི་བྱེད་པར་གསུངས་པ་ཡང་གནད་འདི་ཡིན་ནོ། །བླ་མེད་ཀྱི་སྔགས་སྡོམ་ལ་ནི་ཁས་བླངས་ཀྱིས་ཐོབ་པ་སྔར་~367~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
དང་འདྲ་ལ། ཆོ་གས་ཐོབ་པ་ལ་བསྐྱེད་རིམ་གྱི་སྡོམ་པ་དང༌། བྱེད་པར་གསུངས་པ་ཡང་གནད་འདི་ཡིན་ནོ། །བླ་
མེད་ཀྱི་སྔགས་སྡོམ་ལ་ནི་ཁས་བླངས་ཀྱིས་ཐོབ་པ་སྔར་དང་འདྲ་ལ། ཆོ་གས་ཐོབ་པ་ལ་བསྐྱེད་རིམ་གྱི་སྡོམ་པ་དང༌། རྫོགས་རིམ་གྱི་སྡོམ་པ་གཉིས་ལས། དང་པོ་ནི་བུམ་དབང་རྫོགས་པར་ཐོབ་པའི་ཚེ་ཐོབ་པ་ཡིན་ཏེ། བུམ་དབང་ནི་བསྐྱེད་རིམ་གྱི་སྨིན་བྱེད་ཡིན་པའི་ཕྱིར། གཉིས་པ་ནི། དབང་གོང་མ་གསུམ་རྫོགས་པར་ཐོབ་པའི་ཚེ་ཐོབ་པ་ཡིན་ཏེ། དབང་གོང་མ་གསུམ་ནི་རྫོགས་རིམ་གྱི་སྨིན་བྱེད་ཡིན་པའི་ཕྱིར། བླ་མ་གོང་མའི་གསུངས་ལས་བུམ་དབང་གི་སྐབས་སུ་སྔགས་རྫོགས་པར་གསུངས་པ་ནི། དམ་ཚིག་ཉི་ཤུ་རྩ་གཉིས་བསྲུང་པ་ལ་དབང་བའི་སྔགས་སྡོམ་སྐབས་འདིར་རྫོགས་པར་ཐོབ་པ་ལ་དགོངས་པ་ཡིན་པས་གནད་གཅིག་ཡིན་ནོ། །
གཉིས་པ་གང་ལས་བླངས་བའི་ཡུལ་ནི། སྤྱིར་ན་ས་ཐོབ་ནས་མཆོག་གི་སྤྲུལ་སྐུ་དང༌། ལོངས་སྤྱོད་
རྫོགས་པའི་སྐུ་ལས་བླང་བ་སོགས་མང་དུ་བཤད་ཀྱང༌། སོ་སོའི་སྐྱེ་བོས་རྡོ་རྗེ་སློབ་དཔོན་ལ་དབང་ཞུ་བའི་དབང་དུ་བྱས་ནས་དེའི་མཚན་ཉིད་རྒྱུད་སྡེ་རྣམས་ལས་མང་དུ་གསུངས་པ་རྣམས་མདོར་བསྡུས་ཏེ། བླ་མ་ལྔ་བཅུ་པ་ལས། བརྟན་ཅིང་དུལ་ལ་བློ་གྲོས་ཏེ་བསླབ་གསུམ་ལྡན། བཟོད་ལྡན་དྲང་ལ་གཡོ་རྒྱུ་མེད། །སྔགས་ཞི་རྒྱས་ཀྱི་སྦྱོར་བ་དག་རྒྱུད་འཆད་ཐམས་ཀྱི་སྦྱོར་བ་ཤེས། སྙིང་རྗེ་ལྡན་ཞིང་ཕ་རོལ་ཏུ་ཕྱིན་པའི་བསྟན་བཅོས་མཁས། །དེ་ཉིད་བཅུ་ནི་ཡོངས་སུ་ཤེས། །དཀྱིལ་འཁོར་བྲི་བའི་ལས་ལ་མཁས། །སྔགས་བཤད་པ་ཡི་སྦྱོར་བ་དབང་བོ་རབ་འབྲིང་ཐ་གསུམ་དང་མཐུན་པར་ཤེས། །མདོ་སྔགས་ཀྱི་ཆོས་ལ་རབ་ཏུ་དད་ཅིང་དབང་པོ་དུལ། ། ཞེས་གསུངས་སོ། །དེ་ལ་དེ་ཉིད་བཅུ་ལ་བཅུ་ཚན་ལྔ་ཡོད་པ་ནི་ཚིག་ཙམ་གྱིས་གོ་དཀའ་བས་འདིར་མ་བྲིས་ཀྱང༌། ཟུར་དུ་འགྲེལ་བ་བྲིས་ཡོད་པས་དེར་ཤེས་པར་བྱའོ། །དེང་སང་སྔགས་སྡོམ་ལེན་ཡུལ་གྱི་རྡོ་རྗེ་སློབ་དཔོན་ནི། རབ་དབྱེ་ལས། བླ་མ་བརྒྱུད་པ་མ་ཉམས་ཤིང༌། ཆོ་ག་འཁྲུགས་པར་མ་གྱུར་པ། །ཕྱི་ནང་རྟེན་འབྲེལ་བསྒྲིགས་མཁྱེན་ཅིང་། །སྐུ་བཞིའི་ས་བོན་ཐེབས་ནུས་པ། །སངས་རྒྱས་གསུངས་བཞིན་མཛད་པ་ཡི། ། བླ་མ་བཙལ་ལ་དབང་བཞི་བླངས། །ཞེས་གསུངས་པ་ལྟར་བཟུང་པར་བྱའོ། །གསུམ་པ་གང་གིས་བླང་བའི་རྟེན་ལ་གཉིས། །སྐལ་དམན་རིམ་འཇུག་དང༌། སྐལ་ལྡན་ཅིག་ཆར་བ་གཉིས་སོ། །དང་པོ་ནི། བརྟགས་གཉིས་ལས། སྐལ་དམན་སེམས་ཅན་གདུལ་དཀའ་བ། །གང་གིས་འདུལ་བར་འགྱུར་བར་ལགས། བཅོམ་ལྡན་འདས་ཀྱིས་བཀའ་བསྩལ་པ། །དང་པོ་གསོ་བསྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་ཉིད། དེ་ལ་བྱེ་བྲག་སྨྲ་བ་བསྟན། མདོ་སྡེ་བ་ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད༌། །དེ་ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བསྟན། །སློབ་མས་གུས་པས་བླངས་ནས་ནི། ། ~368~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
འགྲུབ་པར་འདི་ལ་ཐེ་ཚོམ་མེད། །ཅེས་གསུངས་པ་ལ་བརྟེན་ནས་རྣལ་འབྱོར་གྱི་དབང་ཕྱུག་དཔལ་ལྡན་བིརྺ་
པ་ཆེན་པོ་བརྒྱུད་པ་དང་བཅས་པའི་ལུགས་མཆོག་འདི་ལ། །རྒྱུད་ཀྱི་དངོས་བསྟན་སྦྱོད་པ་རིམ་ཅན་དང་ལྟ་བ་རིན་ཅན་ལ་བསླབ་པས་དབང་གི་སྣོད་རུང་དུ་བསྒྲུབ་པ་དང༌། མན་ངག་ལས་གསུངས་པའི་སྣང་བ་གསུམ་གྱི་ལམ་གྱིས་རྒྱུད་སྤྱངས་ནས་དབང་གི་སྣོད་རུང་དུ་བྱེད་པ་གཉིས་ཡོད་པས་དེ་གཉིས་གང་རུང་ཞིང་ངེས་པར་དགོས་སོ། །གཉིས་པ་སྐལ་ལྡན་ཅིག་ཆར་པའི་རྟེན་ནི་ངེས་མ་མེད་དེ། རྒྱུད་སྡེ་རྣམས་ལས་ལྷ་དང་ཀླུ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་ཐམས་ཅད་ཀྱང་རྒྱུད་ཉན་པའི་སྣོད་དུ་གསུངས་པའི་ཕྱིར།
གསུམ་པ་ཐོབ་མི་ཉམས་པར་བསྲུང་བའི་བསླབ་བྱ་ལ་བཞི་སྟེ། བྱ་རྒྱུད། སྤྱོད་རྒྱུད། རྣལ་འབྱོར་རྒྱུད།
བླ་མེད་རྒྱུད་ཀྱི་བསླབ་བྱའོ། །དང་པོ་ལ། ཁ་ཅིག་བྱ་སྤྱོད་གཉིས་ལ་ཕ་རོལ་ཏུ་ཕྱིན་པའི་སྨོན་འཇུག་གི་སེམས་བསྐྱེད་ཀྱི་བསླབ་བྱ་རྣམས་དམ་ཚིག་ཡིན་གྱི་དེ་ལས་གཞན་པའི་དམ་ཚིག་བསྲུང་རྒྱུ་མེད་དེ། དབང་བསྐུར་གྱི་དུས་སུ་སྨོན་འཇུག་སེམས་བསྐྱེད་ལས་གཞན་མ་གསུངས་པའི་ཕྱིར། ཞེས་འཆད་པ་ནི་མི་འཐད་དེ། དེ་ལྟར་ན་རྒྱུད་སྡེ་གོང་མ་གཉིས་ལ་ཡང་དབང་ལས་ཐོབ་པའི་དམ་ཚིག་བསྲུང་རྒྱུ་མེད་པར་ཐལ། རྒྱུད་སྡེ་བཞི་ལ་དབང་བཞི་གསུངས་པ་ལས་དབང་ལས་ཐོབ་པའི་དམ་ཚིག་གཉིས་ལ་བསྲུང་རྒྱུ་ཡོད་གཉིས་ལས་བསྲུང་རྒྱུ་མེད་པའི་ཁྱད་པར་ལུང་རིགས་ཀྱི་སྒྲུབ་བྱེད་མེད་པའི་ཕྱིར་དང༌། བྱ་སྤྱོད་གཉིས་ཀྱི་དམ་ཚིག་རྒྱུད་ལས་གསུངས་པ་དང༌། འགལ་བའི་ཕྱིར། དབང་དུས་སུ་མ་གསུངས་པས་བསྲུང་རྒྱུད་མེད་ན། བླ་མེད་ཀྱི་དབང་ཆོག་ཕལ་ཆེ་བ་ལས་རྩ་ལྟུང་བཅུ་བཞི་མ་གསུངས་པས་དེ་བསྲུང་མི་དགོས་པ་ཐལ་ལོ། །ཡང་ཁ་ཅིག་དམ་ཚིག་བསྡུས་པ་ལས་ཀྲི་ཡའི་རྒྱུད་ཀྱི་རྩ་ལྟུང་སུམ་ཅུ་དང༌། ཞེས་གསུངས་པའི་དོན་གཞན་ལས་བཤད་པ་མ་མཐོང་པས། ལེགས་གྲུབ་ཏུ། རིགས་སྔགས་ཀྱི་འདུལ་བ་སྔ་ཕྱི་གཉིས་གསུངས་པ་རྣམས་ཡིན་ནམ་གསུངས་པ་ཡང་མི་འཐད་དེ། རིག་སྔགས་ཀྱི་འདུལ་བ་རྣམས་རྩ་ལྟུང་དུ་མི་རིགས་པའི་ཕྱིར་དང༌། སྔ་ཕྱི་གཉིས་ལ་གྲངས་བརྒྱད་བཅུ་ཙམ་སྣང་བའི་ཕྱིར་རོ། །འོ་ན་བྱ་རྒྱུད་ཀྱི་བསྲུང་བྱའི་དམ་ཚིག་རྣམས་གང་ཞེ་ན།
གསང་བ་སྤྱི་རྒྱུད་ལས། དམ་ཚིག་འདི་དག་བསྒོ་བར་བྱ། དེ་རིང་ཕྱིན་ཆད་ཁྱེད་རྣམས་ཀྱིས། །སངས་
རྒྱས་ཆོས་དང་དགེ་འདུན་ཏེ། །བྱང་ཆུབ་སེམས་དཔའ་རྣམས་དང་ནི། རིག་སྔགས་ཀྱི་ཚོགས་རྣམས་ལ། །དད་པས་རབ་ཏུ་བརྟན་པར་བྱ། །རྟག་པར་ཕྱག་རྒྱ་ཆེན་པོ་ལ། །ཁྱད་པར་དུ་ནི་མོས་པར་བྱ། །དམ་ཚིག་ཅན་དང་མཛའ་བོ་དང༌། །བླ་མ་ལ་ཡང་གུས་པར་བྱ། །ལྷ་རྣམས་ཀུན་ལ་སྡང་མི་བྱ། །དུས་མཚམས་དག་ཏུ་མཆོད་པ་བྱ། ། སྟོན་པ་གཞན་གྱི་གཞུང་མི་མཆོད། །རྟག་ཏུ་གློ་བུར་འགྲོན་མཆོད་བྱ། །སྲོག་ཆགས་རྣམས་ལ་བྱམས་པའི་~369~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
སེམས། །རབ་ཏུ་བརྟན་པ་ཉེར་བར་བཞག །ཐེག་པ་ལ་ནི་དགའ་རྣམས་ཀྱིས། །བསོད་ནམས་དག་ལ་ནན་
ཏན་བསྐྱེད། །བཟླས་བརྗོད་བྱེད་ལ་འབད་པ་ཡིས། །གསང་སྔགས་སྤྱོད་ལ་བརྩོན་པར་བྱ། །གསང་སྔགས་རྒྱུད་ལས་བསྟན་པ་ཡི། །དམ་ཚིག་རྣམས་ཀྱང་བསྲུང་བར་བྱ། །དམ་ཚིག་མེད་པ་རྣམས་ལ་ནི། །སྔགས་དང་ཕྱག་རྒྱ་མི་སྦྱིན་ནོ། །གསང་སྔགས་རྒྱུད་ནི་ལེགས་བསྲུང་ཞིང༌། །དེ་ཡང་བདག་གིས་རྟོགས་པར་བྱ། །དེ་ལྟར་དམ་ཚིག་བསྒོས་ནས་ནི། །ཞེས་གསུངས་པ་འདི་རྣམས་ཡིན་ལ། དོན་ནི་མཆོག་གསུམ་སྐྱབས་འགྲོ་བསླབ་བྱར་བརྩོན། །སྨོན་འཇུག་སེམས་བསྐྱེད་དེའི་སྤྱོད་བསླབ། །གསང་སྔགས་རིག་སྔགས་ཀྱི་ལྷ་ཚོགས། །ཀུན་ལ་དད་པ་བརྟན་བྱ་སྟེ། འདི་གསུམ་སྤྱི་ཡི་དམ་ཚིག་ཡིན། །དབང་གི་དམ་ཚིག་བཅུ་གསུམ་སྟེ། །
རང་གི་འདོད་པའི་ལྷ་ཕྱག་
༡ཆེན། །དབང་ཐོབ་དམ་ལྡན་དམ་ཚིག་ཅན ༢། །སོར་བྱང་སྡོམ་ལྡན་མཛའ་
བོ་སྟེ༣། །དེ་གསུམ་གུས་པས་བརྟེན་པར་བྱ། །དབང་རྒྱུད་མན་ངག་སྟེར་བ་ཡི། །བླ་མར་གུས་བྱ་སྨད་མི་བྱ ༤། །
དབང་རྒྱས་ལྷ་བསྒྲུབ་མ་འགྲུབ་ཚེ། །ལྷ་སྔགས་རྣམས་ལ་སྡང་མི་བྱ ༥། །དུས་ཆེན་རྣམས་ལ་དཀོན་མཆོག་
མཆོད༦། །སྟོན་པ་གཞན་གྱི་ལུགས་མི་བྱ ༧། །གློ་བུར་མགྲོན་ལ་ཅི་ཕན་བྱ ༨། །སྲོག་ཆགས་རྣམས་ལ་བྱམས་
སེམས་བསྐྱེད ༩། །བསོད་ནམས་རྒྱ་ཆེར་སྤེལ་པའི་ཕྱིར། །བཟླས་བརྗོད་སྡོམ་བཟུང་སོགས་ལ་འབད ༡༠། །
བཟླས་བརྗོད་སྤྱོད་ལམ་ལྡན་པར་བྱ ༡༡། །རྒྱུད་གཞན་དམ་ཚིག་གསུམ་དཀོད་ལས། །དམ་པའི་ཆོས་ཀྱང་སྤངས་མི་
བྱ༑ ༑ཞེས་སོགས་གསུངས་བ་བསྲུང་བར་བྱ ༡༢། །དབང་མ་ཐོབ་པའམ་ཉམས་པ་ལ། །སྔགས་ཆོག་མན་ངག་
སྟོན་མི་བྱ ༡༣། །ཞེས་པའོ། །གཉིས་པ་སྤྱོད་རྒྱུད་ཀྱི་བསླབ་བྱ་ནི། །རྣམ་སྣང་མངོན་བྱང་ལས། །དེ་རིང་ཕྱིན་
ཆད་བུ་ཁྱོད་ཀྱིས། །དམ་པའི་ཆོས་དང་བྱང་ཆུབ་སེམས། །སྲོག་གི་ཕྱིར་ཡང་ད་ཕྱིན་ཆད། །སྔོན་དུ་བཏང་བར་མི་བྱའོ། ། ཁྱོད་ཀྱིས་སེར་སྣ་དང་ནི་གང༌། །སེམས་ཅན་གནོད་པ་མི་བྱའོ། །དམ་ཚིག་འདི་དག་སངས་རྒྱས་ཀྱིས། ། བརྟུལ་ཞུགས་བཟང་པོ་ཁྱོད་ལ་བཤད། །ཞེས་གསུངས་བ་བཞི་ནི་དབང་བསྐུར་ལས་ཐོབ་པའི་དམ་ཚིག་སྟེ། ། དེ་ལས་འདས་ན་རྩ་ལྟུང་དུ་རྒྱུད་དེ་ཉིད་ལས་གསུངས་ཏེ། །ལྟུང་བའི་རྩ་བ་བཞི་ནི་སྲོག་གི་ཕྱིར་ཡོངས་སུ་ཉམས་པར་མི་བྱའོ། །བཞི་གང་ཞེ་ན་དམ་པའི་ཆོས་སྤོང་བ་དང༌། བྱང་ཆུབ་ཀྱི་སེམས་གཏོང་བ་དང༌། །སེར་སྣ་བྱེད་པ་དང༌། ། སེམས་ཅན་ལ་གནོད་པ་བྱེད་པའོ། །འདི་དག་ནི་ཐབས་དང་ཤེས་རབ་དང་མི་ལྡན་པ་རང་བཞིན་གྱི་ཉོན་མོངས་པ་ཅན་ཏེ། སླར་གསོ་མི་རུང་བའོ། །ཞེས་གསུངས་པའི་ཕྱིར། །
གསུམ་པ་རྣལ་འབྱོར་རྒྱུད་ཀྱི་བསླབ་བྱ་ལ། །ཁ་ཅིག་རྡོ་རྗེ་རྩེ་མོ་ལས། །དེ་ལས་གཞན་ཡང་བཅུ་བཞི་ནི། །
ཞེས་པས་རྣལ་འབྱོར་བླ་མེད་ནས་བཤད་པའི་རྩ་ལྟུང་བཅུ་བཞི་ལ་འདོད་དགོས་སོ་ཞེས་ཟེར་བ་མི་འཐད་དེ། ། ~370~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཡོ་ག་ལ་རྡོ་རྗེ་སློབ་མ་དང་སློབ་དཔོན་གྱི་དབང་གཉིས་ཡོད་ཀྱང་དེས་བླ་མེད་ཀྱི་དམ་ཚིག་བཅུ་བཞི་བསྲུང་བ་
ལ་མི་དབང་སྟེ། དབང་ལ་ཟབ་ཁྱད་ཡོད་པ་བཞིན་དམ་ཚིག་ལ་ཡང་ཟབ་ཁྱད་ཡོད་དགོས་པའི་ཕྱིར། དམ་ཚིག་ལ་ཁྱད་པར་མེད་ན་སྨིན་གྲོལ་གཉིས་ཀ་ལ་ཡང་ཁྱད་མེད་དུ་ཐལ་ལོ། །ལུང་དེའི་དོན་ནི་དབུ་མ་ལུགས་ཀྱི་རྩ་ལྟུང་བཅུ་བཞི་ཡིན་པར་རྗེ་བཙུན་རྩེ་མོས་སཾབྷུ་ཊིའི་འགྲེལ་བ་ལས་གསུངས་ཤིང་ངོར་ཆེན་རྡོ་རྗེ་འཆང་གིས་ཀྱང་དེ་ལྟར་དུ་བཞེད་པས་རྩ་ལྟུང་བཅུ་བཞི་སྤོང་བ་ནི། །ཚུལ་ཁྲིམས་ཀྱི་ནི་བསླབ་པ་སོགས་གསུམ་གྱི་ཁོངས་སུ་འདུས་པས་རྨད་དུ་བྱུང་བའི་སྲོལ་དུ་སྣང་ངོ༌། །འོ་ན་འཐད་ལྡན་གྱི་ལུགས་གང་ཞེ་ན། རྒྱུད་འགྲེལ་རྣམ་དག་ལས་བྱུང་བ་བླ་མ་དམ་པའི་གསུང་གིས་བརྒྱན་པ་བཤད་པར་བྱ་སྟེ།
ཡོ་གའི་དམ་ཚིག་ལ་ཁས་བླངས་ཀྱིས་ཐོབ་པ་དང༌། ཆོ་གས་ཐོབ་པ་གཉིས་ལས། དང་པོ་ནི་རྡོ་རྗེ་རྩེ་
མོའི་སྡོམ་པ་བསྒྲགས་བཟུང་གི་སྐབས་ནས་བསྟན་པ་རྣམས་ཏེ་བཟུང་བའི་རིམ་པ་དང་མཐུན་པར་བཤད་ན། ཇི་ལྟར་དུས་གསུམ་སོགས་ཚིགས་བཅད་གཉིས་ཀྱིས་རིགས་ལྔ་སྦྱིའི་དམ་ཚིག་སྨོན་པ་དང་འཇུག་པའི་བསླབ་བྱ་རྣམས་བསྟན། སོ་སོའི་དམ་ཚིག་ནི། སངས་རྒྱས་ཆོས་དང་དགེ་འདུན་སོགས་ཚིག་བཅད་ལྔས་རིམ་བཞིན་བསྟན་ཏེ། དེ་བཞིན་གཤེགས་པའི་རིགས་ཀྱི་དམ་ཚིག་ལ་དཀོན་མཆོག་གསུམ་སྐྱབས་སུ་བཟུང་བ་སྟེ་གསུམ། རྡོ་རྗེའི་རིགས་ལ་རྡོ་རྗེ་དྲིལ་བུ་ཕྱག་རྒྱ་སློབ་དཔོན་བཟུང་བ་སྟེ་བཞི། །རིན་ཆེན་རིགས་ལ་ཟང་ཟིང་མི་འཇིགས་པ་ཆོས་བྱམས་པའི་སྦྱིན་པ་དུས་དྲུག་ཏུ་གཏོང་བ་སྟེ་བཞི། །པད་མའི་རིགས་ལ་དམ་ཆོས་མ་ལུས་པ་བཟུང་བ་སྟེ་གཅིག །ལས་ཀྱི་རིགས་ལ་སྔར་གྱི་རྣམས་ཅི་ནུས་སུ་བསྲུང་བ་དང༌། མཆོད་པའི་ལས་ཅི་ནུས་བྱེད་པ་གཉིས་ཏེ་བཅུ་བཞིའོ། །བྱང་ཆུབ་སེམས་ནི་བླ་ན་མེད་སོགས་ཀྱིས་སྡོམ་པ་མདོར་བསྡུས་ཏེ་བསྲུང་བ་བསྟན་ནོ། །
གཉིས་པ་ཆོ་གས་ཐོབ་པ་ནི། །དཔལ་མཆོག་ལས། དམ་ཚིག་སྡོམ་པ་གྲུབ་པ་འདི། །ཁྱོད་ཀྱིས་རྟག་ཏུ་
བསྲུང་བར་བྱ། །སངས་རྒྱས་ཀུན་གྱིས་མཐུན་པར་གསུངས། །དམ་པ་བརྟག་པའི་བཀའ་ཡིན་ནོ། །གང་ཞིག་བསྐྱེད་པ་ཙམ་གྱིས་ནི། །སངས་རྒྱས་ཉིད་དུ་དོགས་མེད་པའི། །བྱང་ཆུབ་སེམས་ནི་བཏང་མི་བྱ། །ཕྱག་ན་རྡོ་རྗེ་གང་ཡིན་པ། དམ་པའི་ཆོས་ནི་མི་སྤོང་ཞིང་། ནམ་ཡང་དོར་བར་མི་བྱའོ། །མི་ཤེས་པའང་རྨོངས་པ་ཡིས། །དེ་ལ་སྨོད་པ་མི་བྱའོ། །རང་གི་བདག་ཉིད་ཡོངས་སྤོང་ནས། །དཀའ་ཐུབ་ཀྱིས་ནི་གདུང་མི་བྱ། །ཇི་ལྟར་བདེ་བས་བདེ་བར་བཟུང༌། །འདི་ནི་མ་བྱོན་རྫོགས་སངས་རྒྱས། །རྡོ་རྗེ་དྲིལ་བུ་ཕྱག་རྒྱ་རྣམས། །ནམ་ཡང་དོར་བར་མི་བྱའོ། །སློབ་དཔོན་སྨད་པར་མི་བྱ་སྟེ།  །འདི་ནི་སངས་རྒྱས་ཀུན་དང་མཉམ། །ཞེས་དང༌། རྡོ་རྗེ་འབྱུང་བ་ལས། དེ་ནས་ཁྱོད་ཀྱིས་གཞན་ཕྱག་རྒྱ་ལ་མི་མཁས་པ་གང་ལ་ཡང་ཕྱག་རྒྱ་ཙམ་སྟོན་པར་མ་བྱེད་ཅིག །ཞེས་སོགས་~371~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ཀྱིས་གསང་སྒྲོགས་བསྲུང་པ་དང་བཅུ་གཅིག་ཙམ་ཡིན་ནོ། །དམ་ཚིག་དེ་དག་ལས་འདས་ན་རྩ་ལྟུང་དུ་འགྱུར་
ཏེ༑ སྨོན་པ་སེམས་བསྐྱེད་བཏང་བ་དང༌༡། །རྒྱ་ཆེན་སྤྱོད་པས་ཅི་བྱ་ཞེས། །འཇུག་པའི་བསླབ་བྱ་སྨོད་པས་སྦོང༌། །བདེན་གཉིས་སེམས་བསྐྱེད་ཀྱི་རང་བཞིན། །ཟླ་བ་རྡོ་རྗེ་བསྒོམས་པ་སྦོང༌། །ཐེག་གསུམ་ཆོས་ལ་རྒྱལ་བཀའ་མིན། །བསྟན་པ་མིན་ཞེས་སེམས་ཀྱིས་སྤོང༌། །བདག་ལ་ཆོས་ཀྱི་དགོས་མེད་ཅེས། །ངག་གིས་སྤོང་ཞིང་གླེགས་བམ་རྣམས། །འཚོང་སོགས་ཀྱིས་དོར་ལུས་ཀྱིས་སྤོང་། །རྨོངས་པས་ཆོས་ཀྱི་ཉམས་ལེན་གྱིས། ། དགོས་མེད་སྙམ་ནས་སྨོད་པ་དང་། །དབང་ཐོབ་ནས་བདག་ལྟར་བྱས་མོད། །དེ་དོར་དཀའ་ཐུབ་ཀྱིས་གདུང་བྱེད
༧། །དམ་ཚིག་རྡོར་དྲིལ་དགོས་མེད་ཅེས། །སེམས་ཀྱིས་སྨད་ནས་སྤོང་བར་བྱེད། །སྒོ་གསུམ་བྱ་བཅས་
ཕྱག་རྒྱ་བཞིར། །བྱིན་གྱིས་བརླབས་པ་དེ་དོར་དད༩། །དབང་བསྐུར་རྒྱུད་བཤད་མན་ངག་རྣམས། །སྦྱིན་པའི་སློབ་དཔོན་བརྙེས་སྨོད་བྱེད།
༡༠། །མ་སྨིན་པའམ་ཉམས་པ་ལ། །ཕྱག་རྒྱ་གསང་ཆོས་བསྟན་པ་སྟེ། །ཡོ་གའི་རྩ་
ལྟུང་བཅུ་གཅིག་གོ །ཞེས་སོ། །
བཞི་པ་རྣལ་འབྱོར་བླ་མེད་ཀྱིས་བསླབ་བྱ་ནི། །སྤྱིར་རྒྱུད་སྡེ་སོ་སོའི་དགོངས་པ་བདེ་མཆོག་ཏུ་དམ་
ཚིག་ཉི་ཤུ་རྩ་གཉིས་བཤད་པ་དང༌། །གསང་འདུས་ལས། དེ་བཞིན་གཤེགས་པ་རིགས་ལྔའི་དམ་ཚིག་ཏུ་ཤ་ལྔ་བསྟེན་པ་སོགས་བཤད་པ་དང༌། རྣལ་འབྱོར་དབང་ཕྱུག་གི་མན་ངག་ལས་དབང་བཞི་ལ་དམ་ཚིག་ཉི་ཤུ་གསུངས་པ་སོགས་ཐུན་མོང་མ་ཡིན་པ་མང་དུ་ཡོད་མོད་ཀྱང་རྣལ་འབྱོར་བླ་མེད་ཀུན་མཐུན་པར་བུམ་དབང་གི་སྲུང་བྱའི་དམ་ཚིག་ནི་རྩ་ལྟུང་བཅུ་བཞི་དང་ཡན་ལག་གི་ལྟུང་བ་བརྒྱད་པོ་བསྲུང་བ་ཡིན་ལ་རྩ་བའི་ལྟུང་བ་བཅུ་བཞི་པོ་འདི་ནི་ཚིག་ཅུང་ཟད་མི་འདྲ་ཡང༌། །དོན་ཁྱད་པར་མེད་པར་དམ་པ་དང་པོའི་རྒྱུད་དང༌། དགྲ་ནག་གི་རྒྱུད་དང༌། རྡོ་རྗེ་གུར་གྱི་རྒྱུད་གསུམ་ཆར་ལས་འབྱུང་ལ། རྩ་ལྟུང་གི་གཞུང་འདི་ནི་གསང་འདུས་འབུམ་པ་ན་བཞུགས་པ་གྲུབ་པའི་སློབ་དཔོན་རྣམས་ཀྱིས་ཟུར་དུ་ཕྱུང་བ་ཡིན་ནོ། །འདི་ལ་རྒྱ་བོད་ཀྱི་འགྲེལ་བ་མང་དུ་ཡོད་ཀྱང་ཚིག་དོན་གྱི་ཆ་ལ་སྐྱོན་དུ་མ་ཡོད་པར་གསུངས། དེས་ན་རྗེ་བཙུན་རིན་པོ་ཆེས་མཛད་པའི་རྩ་ལྟུང་འཁྲུལ་སྤོང་ནི། རྒྱུད་དོན་ཇི་ལྟ་བར་རྣལ་འབྱོར་དབང་ཕྱུག་བིརྺ་པའི་མན་ངག་སྙན་ནས་སྙན་དུ་བརྒྱུད་པ་འཁྲུལ་མེད་ཀྱི་གསུངས་ཡིན་པས་དེའི་དོན་ཞིབ་ཏུ་ཤེས་པར་བྱས་ནས་ཚུལ་བཞིན་དུ་བསྲུང་བ་ནི་གལ་ཤིན་ཏུ་ཆེའོ། །
མདོར་བསྡུས་ཙམ་ནི། དབང་ཐོབ་སོགས་ཀྱི་སློབ་དཔོན་ལ། །མནར་སེམས་ཀྱིས་ནི་སྨོད་སོགས་བྱེད
༡། །
བདེ་གཤེགས་བསླབ་ཁྲིམས་ཁྱད་གསོད་ཀྱིས། །འདའ་དང་སོར་བྱང་རྩ་བ་བརྒྱད། །དགོས་མེད་འདས་ཀྱང་བཀའ་འདས་འགྱུར། །དབང་ཐོབ་དམ་ལྡན་ལ་དགྲར་འཛིན། །སེམས་ཅན་གང་རུང་ལ་བྱམས་སྤོང༌། །བྱང་~372~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཆུབ་སྨོན་པའི་སེམས་བསྐྱེད་གཏོང༌། །མདོ་སྔགས་ཆོས་ལ་མ་དད་སྨོད། །མ་སྨིན་ཉམས་དང་མ་དང་ལ། །
གསང་བའི་ཆོས་རྫས་སྤྱོད་པས་སྟོན། །ཕུང་ཁམས་སྐྱེ་མཆེད་ལྷའི་རང་བཞིན། །དེ་ལ་དམན་པར་འཛིན་པས་སྨོད། །དེ་བཞིན་ཉིད་དག་ལྷ་སོ་སོའི། །དག་པ་གཉིས་ལ་ཐེ་ཚོམ་ཟ། །བསྟན་འགྲོར་གནོད་བྱེད་གདུག་ཅན་ལ༑ ༑ལུས་ངག་གིས་བྱམས་མཐུན་པར་བྱེད། །མིང་བྲལ་ཆོས་ལ་དེར་རྟོག་པ། །དད་ཅན་འགྲོ་ལ་མ་དད་བསྐྱེད། །ཚོགས་རྫས་མི་གཙང་འདུ་ཤེས་སམ། །བཅས་པས་འཇིགས་ནས་མི་བསྟེན་སྤོང༌། །བུད་མེད་རྟེན་དམན་སོགས་སྐྱིས་སྨོད། །དེ་རྣམས་རྩ་བའི་ལྟུང་བའོ། །དམ་མེད་རིག་མ་བསྟེན་པར་དགའ
༡། ཚོགས་འཁོར་
གྲལ་དུ་ཁ་ཤགས་འགྱེད། །དབང་ཐོབ་པ་ལ་དགོས་མེད་དུ། །གསང་བའི་བརྡ་དང་ཕྱག་རྒྱ་སྟོན། །གང་འདོད་ཆོས་ལས་གཞན་དུ་སྟོན། །རང་གི་སྔགས་སྤྱོད་དེ་ཉིད་ལས། །མི་དགའི་དྲུང་དུ་ཞག་བདུན་འདུག །དབང་ནི་འོག་མ་ལས་མ་ཐོབ། །དེ་ལ་གོང་མའི་གསང་བ་བསྟན། །གྲངས་དུས་བསྙེན་པ་མ་བྱས་པར། །དཀྱིལ་འཁོར་ལས་ལ་འཇུག་པ་དང༌། །སྡོམ་པ་གཉིས་ཀྱི་བཅས་པ་ལས། །དགོས་པ་མེད་པར་འདའ་བ་སྟེ། །ཡན་ལག་ཉེས་པ་བརྒྱད་དུ་གསུངས། །ཞེས་སོ། །
བསླབ་བྱ་རྣམས་ཚིག་བཅད་བྱས་པ་ནི་བློ་ལ་བཟུང་བདེ་བའི་ཕྱིར་ཏེ། བློར་མ་ངེས་ན་བསླབ་འདོད་
ཡོད་ཀྱང་ཅི་བྱར་མེད་པའི་ཕྱིར། །གལ་ཏེ་སྡོམ་གསུམ་རིམ་ཅན་དུ་བླངས་པའི་དགེ་སློང་རྡོ་རྗེ་འཛིན་པ་ཞིག་གིས་སྐབས་འགའ་ཞིག་ཏུ་སྡོམ་པ་གོང་འོག་ལ་ལྟོས་པའི་བསླབ་བྱ་རྣམས་ཕན་ཚུན་འགལ་བར་གྱུར་ན་གང་གི་དབང་དུ་བྱས་ནས་སྤྱད་སྙམ་ན། འཇམ་དབྱངས་བླ་མས། །སྡོམ་གསུམ་ལྡན་པའི་གང་ཟག་གིས། །བསླབ་བྱ་ཕན་ཚུན་ནང་འགལ་ཚེ། །དགག་བྱ་དང་ནི་དགོས་པ་གཉིས། །གཙོ་བོ་གང་ཆེའི་དབང་དུ་ཐོང༌། །ཞེས་གསུངས་ལ། འཕགས་པས་དྲིས་ལན་འགའ་ཞིག་ལས། སྡོམ་པ་གོང་མ་གོང་མའི་དབང་དུ་བྱས་ནས་སྤྱད་པར་གསུངས་པ་ཡང་ཡོད་དོ། །དོན་ནི་འདི་ཡིན་ཏེ། གོང་འོག་རྩ་བར་མཉམ་པའི་ཡན་ལག་ཏུ་མཉམ་པ་ལྟ་བུ་བསླབ་བྱ་མཉམ་པ་དང༌། འོག་མའི་ཡན་ལག་དང་གོང་མའི་རྩ་བ་འགལ་བའི་ཚེ་རྣམ་པ་ཐམས་ཅད་དུ་གོང་མའི་དབང་དུ་བྱས་ནས་བསྲུང་དགོས་ཏེ། དེའི་རྒྱུད་ཀྱི་སྡོམ་པ་འོག་མ་ཐམས་ཅད་གནས་གྱུར་ནས་གོང་མའི་ངོ་བོར་ཡོད་པའི་ཕྱིར་དང༌། དེའི་བསྲུང་བྱའི་གཙོ་བོ་ནི་གོང་མ་ཡིན་པའི་ཕྱིར། འདི་ལ་དགོངས་ནས་འཕགས་པས་གོང་མའི་དབང་དུ་བྱས་ནས་སྤྱད་པར་གསུངས་སོ། །འོན་ཀྱང་ལས་དང་པོ་པའི་ཚེ་སེམས་ཅན་གྱི་དོན་དུ་འགྱུར་བའི་དགག་དགོས་ཁྱད་པར་ཅན་མེད་པར་གོང་མའི་ཡན་ལག་འགའ་ཞིག་དང༌། འོག་མའི་རྩ་བ་ལྟ་བུ་འགལ་བའི་ཚེ་འོག་མའི་དབང་དུ་བྱས་ནས་བསྲུང་དགོས་པ་ཡང་ཡོད་དེ། སྤྱོད་འཇུག་ལས། ཆུང་ངུའི་ཕྱིར་དུ་~373~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ཆེ་མི་བཏང༌། །གཙོ་ཆེར་གཞན་གྱི་དོན་བསམ་མོ། །ཞེས་གསུངས་སོ། །འདི་ལ་དགོངས་ནས་ས་པཎ་གྱིས་
དགག་བྱ་དང་དགོས་པ་གང་ཆེ་བའི་དབང་དུ་གཏང་བར་གསུངས་སོ། །
བཞི་པ་ཉམས་ན་ཕྱིར་བཅོས་པའི་ཆོ་ག་ལ་གཉིས་ཏེ། ཡན་ལག་ཚང་བའི་རྩ་ལྟུང་བྱུང་ན་སྡོམ་པ་ཡང་
དག་པར་ལེན་པ་དང༌། ཡན་ལག་མ་ཚང་བའི་རྩ་ལྟུང་བྱུང་ན་ལྟུང་བ་ལས་ལྡང་བའི་ཐབས་སོ། །དང་པོ་ནི། རྗེ་བཙུན་གྱི་རྩ་ལྟུང་འཁྲུལ་སྤོང་ལས། ཡན་ལག་ཚང་བའི་རྩ་ལྟུང་བྱུང་ན་ཡུལ་རྡོ་རྗེ་སློབ་དཔོན་གྱི་དྲུང་དུ་སླར་ཡང་སྡོམ་པ་བླང་དགོས་ཏེ། དམ་པ་དང་པོ་ལས། རྩ་བའི་ལྟུང་བ་བྱུང་བར་གྱུར་ན། སླར་ཡང་དཀྱིལ་འཁོར་འདི་རུ་ནི། དག་པའི་རྒྱུ་རུ་འཇུག་པར་བྱ། སླར་ཡང་གནང་བ་ཐོབ་པ་ནི། ཚོགས་ཀྱི་ནང་དུ་འགྲོ་བ་ན། །རྒན་པའི་མིང་ནི་གཞོན་པ་ཉིད། །ཅེས་དང༌། རྩ་ལྟུང་གི་གཞུང་ལས། གསུམ་ལ་སྐྱབས་འགྲོ་ནས་བརྩམས་ཏེ། ། བྱང་ཆུབ་སེམས་སོགས་སྡོམ་པ་ནི། །གལ་ཏེ་བདག་ལ་ཕན་འདོད་ན། །སྔགས་པས་འབད་དེ་བཟུང་བར་བྱ། ། ཞེས་དང༌། སཾ་པུ་ཊི་ལས། དམ་ཚིག་ཉམས་པས་རྣལ་འབྱོར་པ་བག་མེད་པ་སྐྱེ་བར་འགྱུར་ཏེ། ཡང་བྱང་ཆུབ་སེམས་དཔའི་དམ་ཚིག་བླངས་པར་བྱས་ཕྱིར་མི་བརྗེད་པར་སྡོམ་པ་བཟུང་བར་བྱ་སྟེ། དེ་ཉིད་ཀུན་གྱི་སྡོམ་པ་དང་ལྡན་པས་ཕྱག་རྒྱའི་རྣལ་འབྱོར་ལ་གནས་པར་བྱའོ། །ཞེས་དང༌། གཞན་ཡང་སྐྱོན་མེད་པའི་བཀའ་དང་བསྟན་བཅོས་རྣམས་ལས་ཡན་ལག་ཚང་བའི་རྩ་ལྟུང་བྱུང་ན་སྡོམ་པ་སླར་ཡང་བླང་བར་བཤད་པའི་ཕྱིར་ཞེས་བཞེད་དོ། །བླ་ཆེན་འཕགས་པས། གལ་ཏེ་ཡུལ་རྡོ་རྗེ་སློབ་དཔོན་མ་འབྱོར་ན་ཐོག་མར་ཡི་གེ་བརྒྱ་བའི་བཟླས་བརྗོད་ལ་སོགས་པའི་སྒོ་ནས་སྡིག་པ་དག་པའི་མཚན་མ་མ་བྱུང་གི་བར་དུ་བཤགས་པ་བྱེད་ཅིང༌། མཚན་མ་བྱུང་ཚེ་རང་ཉིད་ཀྱིས་རྡུལ་ཚོན་གྱི་དཀྱིལ་འཁོར་ཚུལ་བཞིན་དུ་བྲིས་ཏེ་བདག་འཇུག་བླངས་ན་སྡོམ་པ་སོར་ཆུད་པ་དང་ཡོད་དོ་གསུང༌། །བླ་མ་འགའ་ཞིག་ནི་སློབ་དཔོན་ལ་སྨོད་པའི་རྩ་ལྟུང་བྱུང་ན་དབང་བསྐུར་ཞུ་བའི་སྒོ་ནས་སྡོམ་པ་སླར་ཡང་བླང་དགོས་ཀྱི་བདག་འཇུག་གིས་སོར་མི་ཆུད་པར་བཞེད། ཀུན་མཁྱེན་གྱིས། རྟེན་གྱི་གང་ཟག་དེ་སྔགས་ཀྱི་ཉམས་ལེན་གྱི་ཚུལ་མི་ཤེས་ཤིང་ཉམས་ལེན་ཅུང་ཟད་ཀྱང་མ་བྱས་ལ་དབང་ཐོབ་པ་ཙམ་ཞིག་ཡིན་ན་དེ་ལ་རྩ་ལྟུང་བྱུང་ཚེ་སྡོམ་པ་སླར་བླང་དགོས་ཏེ། སྔགས་ཀྱི་ཉམས་ལེན་དང་མ་འབྲེལ་ཞིང་སྔགས་སྡོམ་ཐོབ་པ་ཙམ་ཞིག་ཡིན་པའི་ཕྱིར། གལ་ཏེ་ཉམས་ལེན་གྱི་ཚུལ་ཤེས་ཤིང་རྒྱུན་དུ་ཉམས་སུ་ལེན་པའི་གང་ཟག་ཡིན་ན། དེ་ལ་ལྟུང་བ་བྱུང་བའི་ཚེ་རང་ཉིད་ཀྱིས་བདག་འཇུག་བླངས་ཀྱང་སོར་ཆུད་པར་འགྱུར་ཏེ། རྩ་བའི་ལྟུང་བས་དམ་ཚིག་ལ་སྐྱོན་བྱུང་བ་ཙམ་ཡིན་ཞིང༌། སྔགས་ཀྱི་ཉམས་ལེན་གྱི་ཚུལ་དང་འབྲེལ་བ་ཡིན་པས་བདག་འཇུག་གིས་ཀྱང་དམ་ཚིག་གི་སྐྱོན་སྦྱང་པར་ནུས་སོ་སྙམ་དུ་སེམས་སོ་ཞེས་གསུངས་སོ། །~374~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གཉིས་པ་ཡན་ལག་མ་ཚང་བའི་ལྟུང་བ་དང༌། ཡན་ལག་གི་ལྟུང་བ་རྣམས་ལས་ལྡང་བའི་ཐབས་ནི།
སྟོབས་བཞིའི་སྒོ་ནས་བཤགས་པ་བྱེད་པ་དང༌། རྡོར་སེམས་དང་དམ་ཚིག་རྡོ་རྗེའི་བསྒོམ་བཟླས་བྱེད་པ་དང༌།
བརྩོན་འགྲུས་དྲག་པོས་རིམ་གཉིས་ཚུལ་གཞིན་བསྒོམ་པ་དང༌། བཞི་དབུ་མ་ལ་སོགས་པའི་གྲངས་བསྙེན་དང༌། བསྙེན་པའི་བཅུ་ཆ་སོགས་ཀྱི་སྦྱིན་སྲེག་བྱེད་པ་དང༌། ཚོགས་ཀྱི་འཁོར་ལོ་བྱེད་པ་ལ་སོགས་པའི་སྒོ་ནས་རྒྱུད་ལྟུང་བ་མེད་པར་བྱས་ནས་རྣལ་འབྱོར་ཉམས་སུ་ལེན་པ་ལ་འབད་པར་བྱའོ། །
གཉིས་པ་སུམ་ལྡན་གྱི་རྒྱུད་ཀྱི་སྡོམ་པ་གནས་གཏོང་གི་ཚུལ་དཔྱད་པ་ལ་གཉིས་ཏེ། གནས་པའི་ཚེ་
གཅིག་ཐ་དད་གང་དུ་གནས་དཔྱད་པ། གཏོང་པའི་ཚེ་རིམ་དང་ཅིག་ཆར་གང་དུ་གཏོང་དཔྱད་པའོ། །དང་པོ་ལ་དགག་བཞག་སྤོང་གསུམ་ལས། དང་པོ་ལ་བཞི། ཉི་ཟླ་སྐར་གསུམ་གྱི་དཔེས་འོག་མ་བག་ཉལ་གྱི་ཚུལ་དུ་འདོད་པ་དང༌། སྐྱེས་བུའི་རྒྱན་གྱི་དཔེས་དུས་མཉམ་རྫས་ཐ་དད་དུ་འདོད་པ་དང༌། ཆུ་གཞོང་དུ་ནོར་བུ་བཞག་པའི་དཔེས་རྟེན་དང་བརྟེན་པ་རྫས་ཐ་དད་དུ་འདོད་པ་དང༌། གཞན་ལུགས་ལ་རང་ལུགས་སུ་འཁྲུལ་ནས་གནས་འགྱུར་རྫས་གཞན་དུ་འདོད་པར་དགག་པའོ། །དང་པོ་ནི། འོད་འཕྲེང་ལས་རང་ལུགས་ཀྱི་སུམ་ལྡན་གྱི་ཚུལ་བཤད་པའི་དོན། སོ་ཐར་དང་ལྡན་པའི་གང་ཟག་གིས་བྱང་སྡོམ་བླངས་པ་ན་སོ་ཐར་ཀུན་གཞི་ལ་བག་ཉལ་གྱི་ཚུལ་དུ་གནས་ཀྱི་མངོན་གྱུར་ཏུ་མི་འབྱུང་ལ་སྔགས་སྡོམ་བླངས་པ་ན་འོག་མ་གཉིས་ཀ་ཡང་བག་ཉལ་གྱི་ཚུལ་དུ་གནས་ཏེ། དཔེར་ན་སྐར་མ་རྐྱང་བ་ཤར་བ་ན་དེའི་འོད་སྣང་ཞིང༌། ཟླ་བ་ཤར་བ་ན་སྐར་འོད་ཉམས་ལ་ཉི་མ་ཤར་བ་ན་ཟླ་སྐར་གཉིས་ཀའི་འོད་ཉམས་པ་བཞིན། གལ་ཏེ་གོང་མའི་སྡོམ་ལྡན་གྱིས་འོག་མའི་སྡོམ་པ་བླངས་པ་ན་གོང་མ་ཟིལ་གྱིས་མི་གནོན་ཀྱང༌། སྡོམ་པ་ཆོ་གས་ཐོབ་སྟེ་ཉི་མ་གནས་ཚེ་ཡང་ཟླ་སྐར་འཆར་བ་བཞིན། གོང་མ་གནས་ཀྱི་བར་དུ་འོག་མའི་ལྟུང་བ་བྱུང་ཡང་རྣམ་སྨིན་གྱིས་མི་གོས་ཏེ། ཉི་མ་གནས་ཀྱི་བར་དུ་ཟླ་སྐར་ནུབ་ཀྱང་འོད་མི་འགྲིབ་པ་བཞིན། གོང་མའི་ལྟུང་བ་བྱུང་ན་འོག་མ་གནས་ཀྱང་སྐྱོབ་མི་ནུས་ཏེ། ཉི་མ་ནུབ་པ་ན་ཟླ་སྐར་གནས་ཀྱང་མུན་པའི་བག་ཏུ་འགྱུར་བ་བཞིན། རྒྱུད་འབུམ་པ་ལས་གསེར་འགྱུར་རྩིའི་དཔེ་གསུངས་པ་ཡང་གོང་མ་གོང་མས་འོག་མ་ཟིལ་གྱིས་གནོན་ཅིང་འོག་མ་ལས་གོང་མ་མཆོག་ཏུ་འགྱུར་བ་ལ་དགོངས་ཏེ། ཟླ་སྐར་གྱི་འོད་ཀྱང་ཉི་མ་གནས་ཀྱི་བར་ཉི་འོད་ཞེས་སྒྲོགས་པ་བཞིན་ནོ། །ཞེས་འདོད་དོ།
དེ་རྣམས་ནི་མི་འཐད་དེ། གོང་མ་ཐོབ་པའི་ཚེ་འོག་མ་མངོན་འགྱུར་དུ་མེད་པར་བག་ལ་ཉལ་དུ་འདོད་
ན་གོང་འོག་འཛིན་སྟངས་འགལ་བས་མངོན་འགྱུར་དུ་མི་འབྱུང་བ་ཡིན་ནམ།  ཚ་རེག་དང་གྲང་རེག་ལྟར་ལྷན་ཅིག་མི་གནས་འགལ་ཡིན་པས་མངོན་གྱུར་ཏུ་མི་འབྱུང་བ་ཡིན། དང་པོ་ལྟར་ན་འཛིན་སྟངས་འགལ་བ་ནི་ཤིན་~375~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ཏུ་མི་འཐད་དེ། བྱང་སེམས་ཀྱི་སྡོམ་པ་ནི་གཞན་ལ་ཕན་པ་བསྒྲུབ་པ་ཡིན་ལ། སོ་ཐར་གྱི་སྡོམ་པ་ནི་གཞན་ལ་
གནོད་པ་སྤོང་བའི་བསམ་པ་ཅན་ཡིན་པ་གང་ཞི ག།གཞན་ལ་ཕན་པ་བསྒྲུབ་པ་ལ་གཞན་ལ་གནོད་པ་སྤོང་
བས་ཁྱབ་པར་ཁྱེད་རང་གིས་ཀྱང་ཁས་བླངས་ཤིང་དོན་ལ་ཡང་གནས་པའི་ཕྱིར་རོ། །གཉིས་པ་ལྟར་ན་གསུམ་ལྡན་གྱི་གང་ཟག་མི་སྲིད་པར་ཐལ་བ་ལས་དེ་ལྟར་དུ་མི་འཐད་དེ་རྒྱུད་བཞི་ལས་སུམ་ལྡན་གསུངས་པའི་ཕྱིར། གཞན་ཡང་བྱང་སེམས་ཀྱི་སྡོམ་ལྡན་ལ་སོར་སྡོམ་མངོན་གྱུར་དུ་མི་འབྱུང་ན་ཉེས་སྤྱོད་སྤོང་བའི་ཚུལ་ཁྲིམས་ཀྱང་མངོན་འགྱུར་དུ་མེད་པར་འདོད་དགོས་ཏེ། ཉེས་སྤྱོད་སྤོང་བའི་ཚུལ་ཁྲིམས་ནི་ཐོགས་མེད་དང༌། མར་མེ་མཛད་དང༌། གནས་བརྟན་བྱང་བཟང་རྣམས་ཀྱིས་སོ་ཐར་རིས་བདུན་ལ་བཤད་པའི་ཕྱིར་རོ། །སྔགས་སྡོམ་དང་ལྡན་པའི་གང་ཟག་ལ་བྱང་སེམས་ཀྱི་སྡོམ་པ་སྨོན་འཇུག་གཉིས་པོ་མངོན་གྱུར་དུ་མི་སྲིད་ན་གང་ཟག་དེས་རྫོགས་པའི་བྱང་ཆུབ་སྒྲུབ་པ་ནི་ཤིན་ཏུ་ངོ་མཚར་ཏེ། བྱང་ཆུབ་སེམས་དཔའི་སྤྱོད་པ་ཚུལ་ཁྲིམས་གསུམ་ལ་མ་བསླབ་པར་རྫོགས་བྱང་བསྒྲུབ་པ་ནི་ཁྱོད་ཁོ་ན་ལས་ཐོས་ཀྱི་སངས་རྒྱས་སྲས་བཅས་ཀྱིས་མ་གསུངས་སོ། །
གཞན་ཡང་སྨོན་འཇུག་གཉིས་རིགས་ལྔ་སྤྱིའི་དམ་ཚིག་ཏུ་རྒྱུད་སྡེ་ལས་གསུངས་པས་རྒྱུད་སྡེ་གོང་མ་
གཉིས་ཀྱི་རྡོ་རྗེ་སློབ་དཔོན་གྱི་དབང་ཐོབ་པའི་གང་ཟག་ལ་རིགས་ལྔ་སོ་སོའི་དམ་ཚིག་མངོན་གྱུར་དུ་ཡོད་ཅིང་སྤྱིའི་དམ་ཚིག་བག་ཉལ་དུ་ཡོད་པར་ཁས་ལེན་དགོས་པར་འགྱུར་རོ། །ཡང་སུམ་ལྡན་གྱི་དགེ་སློང་གི་རྒྱུད་ཀྱི་ཀུན་གཞི་ལ་གནས་པའི་དགེ་སློང་གི་སྡོམ་པའི་བག་ཆགས་དེ་སོར་སྡོམ་ཡིན་ནམ་མ་ཡིན། ཡིན་ན་ཤི་འཕོས་ཚེ་
དེ་གཏོང་བར་ཐལ། །དེའི་ཚེ་སོར་སྡོམ་གཏོང་བའི་ཕྱིར། རྟག་ཁྱབ་ཁས་འདོད་ན་དགེ་སློང་ཤི་འཕོས་ནས་སོར་སྡོམ་གྱི་བག་ཆགས་མེད་པར་འགྱུར་ཞིང༌། དེ་ཡང་འདོད་ན་ཐོས་བསམ་སོགས་ལ་མཚུངས་བས་གཞི་ཚུལ་ཁྲིམས་ལ་གནས་ནས་ཐོས་བསམ་སྒོམ་གསུམ་བྱེད་པ་ལ་དགོས་པ་མེད་པར་འགྱུར་རོ། །གལ་ཏེ་སོར་སྡོམ་གྱི་བག་ཆགས་དེ་ཉིད་སོར་སྡོམ་མ་ཡིན་ན་གང་ཟག་དེའི་རྒྱུད་ལ་སོར་སྡོམ་གཏན་མེད་པར་འགྱུར་ཏེ། བག་ཆགས་དེ་ལས་གཞན་པའི་སོར་སྡོམ་གཞན་མེད་པར་ཁས་བླངས་པའི་ཕྱིར། ཉི་ཟླ་སྐར་གསུམ་གྱི་དཔེ་དང་སྦྱར་བ་ཡང་མི་འཐད་དེ། རང་བཟོ་མ་གཏོགས་ལུང་རྣམ་དག་གང་ནས་ཀྱང་མ་བཤད་པའི་ཕྱིར།སྡོམ་པ་གོང་མ་ལ་གནས་པས་འོག་མ་ལ་ལེན་པ་དོན་ལ་གནས་ཀྱང་ཁྱོད་ལ་འགལ་ཏེ། སོར་སྡོམ་ལེན་པས་བསམ་པའི་ཡན་ལག་ཏུ་རང་འདོད་ཡིད་བྱེད་དགོས་པར་ཁས་བླངས་བའི་ཕྱིར། གོང་མ་གནས་ཀྱི་བར་དུ་འོག་མའི་ལྟུང་བ་བྱུང་བ་ན་རྣམ་སྨིན་གྱིས་མི་གོས་པར་འདོད་པ་ནི་ཆེས་མི་འཐད་དེ། སྔགས་སྡོམ་ལ་གནས་པའི་གང་ཟག་ལ་བྱང་སྡོམ་གྱི་རྩ་ལྟུང་བྱུང་ན་བྱང་སྡོམ་ཉམས་ལ་དེ་ཉམས་ན་ཉེས་དམིགས་མང་པོ་ཡོད་པར་ཁས་བླངས་པ་དང་~376~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
ཅིའི་ཕྱིར་མི་འགལ། གལ་ཏེ་ཉེས་པ་དེ་ནི་སྡོམ་པ་རེ་རེ་དང་ལྡན་པ་ཉམས་པའི་དབང་དུ་བྱས་ཀྱི་གོང་མ་དང་
ལྡན་པའི་དབང་དུ་བྱས་པ་མ་ཡིན་ནོ་ཞེ་ན། དེ་ཤིན་ཏུ་མི་འཐད་དེ། གོང་མ་དང་ལྡན་པའི་ཚེ་ཡང་སྡོམ་པ་གསུམ་ཆར་གྱི་གཏོང་ཐོབ་གནས་པའི་ཚུལ་ཐམས་ཅད་རང་རང་གི་ཆོ་ག་བཞིན་གནས་པར་ཁས་བླངས་པ་དང་ནང་འགལ་པའི་ཕྱིར། གོང་མའི་ལྟུང་བ་བྱུང་ན་འོག་མ་ལ་གནས་ཀྱང་སྐྱོབ་མི་ནུས་ན། མ་ངེས་པའི་རིགས་ཅན་གྱིས་བྱང་སེམས་བཏང་ནས་སོ་ཐར་ལ་གནས་ནས་ཐེག་དམན་གྱི་ལམ་བསྒྲུབ་ཀྱང་ཉན་རང་གི་བྱང་ཆུབ་མི་ཐོབ་པར་ཐལ། གོང་མའི་ལྟུང་བ་བྱུང་ན་འོག་མས་མི་སྐྱོབ་པའི་ཕྱིར།གཞན་ཡང་དཔེ་དང་བསྒྲིགས་པ་ལྟར་ན་སྔགས་ཀྱི་རྩ་ལྟུང་བྱུང་ན་བྱང་སྡོམ་གྱིས་སྐྱོབ་མི་ནུས་པ་ལྟར་སྔགས་སྡོམ་མ་བླངས་བའི་བྱང་སེམས་ཀྱི་སྡོམ་པས་ཀྱང་སྐྱོབ་མི་ནུས་པར་ཐལ། ཉི་མ་ནུབ་ན་ཟླ་སྐར་གནས་ཀྱང་མུན་པའི་བག་ཡིན་པ་ལྟར་ཉི་མ་མ་ཤར་ན་ཟླ་སྐར་གནས་ཀྱང་མུན་པའི་བག་ཡིན་པའི་ཕྱིར། ཁྱབ་པ་ཁས་བླངས་སོ། །འདོད་ན་བྱང་སེམས་སྡོམ་པའི་ཕན་ཡོན་ནི། །གནས་སྐབས་བདེ་མང་མཐར་ཐུག་ནི །རིང་མོ་ཞིག་ནས་རྫོགས་སངས་རྒྱས། །ཞེས་བཤད་པ་དང་དངོས་སུ་འགལ་ལོ། །གསེར་འགྱུར་གྱི་རྩིའི་དཔེས་གསུངས་པའི་དོན་གོང་མས་འོག་མ་ཟིལ་གྱིས་གནོན་པར་འདོད་པ་ཡང་མི་འཐད་དེ། གསེར་འགྱུར་རྩི་ཡི་དངོས་པོ་ཡིས། །ཀུན་ཀྱང་གསེར་དུ་འགྱུར་བ་ལྟར། ། ཞེས་པས་སྡོམ་པ་འོག་མ་གོང་མར་གནས་འགྱུར་བ་ལ་བཤད་དགོས་པའི་ཕྱིར་རོ། །
གཉིས་པ་ནི་ཨ་བྷ་ཡ་ཀ་རའི་ལུགས་ཏེ། དེ་ཡང་མཛོད་ལས་ཐ་དད་དེ་དག་འགལ་བ་མེད། །ཅེས་
གསུངས་པ་ལྟར་སྡོམ་གསུམ་རིམ་ཅན་དུ་བླངས་པ་ཡང་བསགས་པའི་གཟུགས་ཅན་ཁོ་ན་ལ་འདི་རྣམས་ཀྱི་ཐ་སྙད་འཇོག་པས་སྐྱེ་བུའི་རྒྱན་བཞིན་དུ་སོ་སོར་གནས་པར་འདོད་དོ། །དེ་ལ་སོར་སྡོམ་གཟུགས་ཅན་དུ་འདོད་པ་ནི་བྱེ་སྨྲ་དང་འདྲ་བས་གཞན་གྱིས་བཀག་ཟིན་ལ། ཁྱད་པར་བྱང་སྡོམ་གཟུགས་ཅན་དུ་མི་འཐད་དེ། སྤོང་བའི་སེམས་ནི་ཐོབ་པ་ལ། །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་སྤོང་སེམས་ལ་བཤད་པའི་ཕྱིར། ། སྔགས་སྡོམ་གཟུགས་ཅན་དུ་འདོད་པ་ཡང་མི་འཐད་དེ། སྔགས་སྡོམ་གྱི་ངོ་བོ་ནི་ཐ་མལ་གྱི་ལུས་ངག་ཡིད་གསུམ་ལ་རྡོ་རྗེ་འཆང་གི་སྐུ་གསུང་ཐུགས་ཀྱི་ས་བོན་བཏབ་ནས་རྒྱུ་འབྲས་ལྷུན་འགྲུབ་ཏུ་ལོངས་སྤྱོད་པའི་ཐབས་ཁྱད་པར་ཅན་ཡིན་ལ་དེ་ལ་ནི་རྡུལ་ཕྲན་བསགས་པའི་གཟུགས་ཀྱི་དགོས་པ་མེད་པའི་ཕྱིར་རོ། །ཉན་ཐོས་ཀྱི་སོ་ཐར་དང་ལྡན་པའི་གང་ཟག་གིས་སྡོམ་པ་གོང་མ་གཉིས་རིམ་གྱིས་བླང་ཚེ་གསུམ་ཀ་ཡང་སྐྱེས་བུའི་རྒྱན་བཞིན་སོ་སོར་གནས་པར་འདོད་པ་མི་འཐད་དེ། དེའི་ཚེ་ཉན་ཐོས་ཀྱི་སོ་ཐར་ཐེག་ཆེན་སོ་ཐར་དུ་འགྱུར་རམ་མི་འགྱུར། འགྱུར་ན་དེ་བྱང་སེམས་ཀྱི་སྡོམ་པར་འགྱུར་ལ། མི་འགྱུར་ན་ཉན་ཐོས་ཀྱི་སོ་ཐར་དང་བྱང་~377~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
སེམས་ཀྱི་སྡོམ་པ་དུས་གཅིག་ལ་ཡོད་པར་འགྱུར་ཏེ། སྔ་མ་ལ་གཏོང་རྒྱུ་མ་བྱུང་ཞིང་དེ་ཕྱི་མར་གནས་འགྱུར་བ་
ཡང་མེད་པའི་ཕྱིར། འདོད་ན་མི་ནུས་ཏེ། ཉེ་བ་འཁོར་གྱིས་ཞུས་པའི་མདོ་ལས། ཉན་ཐོས་ཀྱི་ཐེག་པ་པ་རྣམས་ཀྱི་སྦྱོར་བ་དང་ལྷག་པའི་བསམ་པ་ཡང་གཞན།ཐེག་ཆེན་ལ་ཞུགས་པ་རྣམས་ཀྱི་སྦྱོར་བ་དང་ལྷག་པའི་བསམ་པ་ཡང་གཞན་ཡིན་ནོ། །དེ་ལ་ཉན་ཐོས་ཀྱི་ཐེག་པ་བའི་ཚུལ་ཁྲིམས་དག་པ་ནི་བྱང་ཆུབ་སེམས་དཔའི་ཚུལ་ཁྲིམས་མ་དག་པ་ཡིན་ལ་བྱང་ཆུབ་དཔའི་ཚུལ་ཁྲིམས་མ་དག་པ་ཉིད་ཡིན་ནོ། །དེ་ཅིའི་ཕྱིར་ཞེ་ན། ཉན་ཐོས་ཀྱི་ཐེག་པ་བ་ནི་སྐད་ཅིག་ཙམ་སྲིད་པར་སྐྱེ་བ་ལེན་པར་སྤྲོ་ན་ཡང་ཉེས་པ་ཡིན་ལ་བྱང་ཆུབ་སེམས་དཔའི་ནི་སེམས་ཅན་གྱི་དོན་ལ་བསྐལ་བ་དཔག་ཏུ་མེད་པར་འཁོར་བར་གནས་པ་ལ་མི་སྐྱོ་བ་ཡིན་ནོ་ཞེས་གསུངས་པ་དང་འགལ་བའི་ཕྱིར། གསུམ་པ་ནི་ལྕང་ར་བའི་ལུགས་ཏེ། དང་པོ་སོ་ཐར་རིས་བདུན་དེ་ནས་བྱང་སྡོམ་དེ་ནས་ཐོབ་པའི་ཚེ། སྔ་ཕྱི་རྟེན་དང་བརྟེན་པའི་ཚུལ་དུ་རྫས་གཞན་དུ་གནས་པ་ཡིན་པ་ལ་གོང་མ་གོང་མའི་རྟེན་དུ་འོག་མ་འོག་མ་སྔོན་དུ་སོང་བས་ངེས་པར་དགོས་ཏེ། དཔེར་ན་གཞོང་པའི་ནང་དུ་ཆུ་བླུགས་ནས་དེའི་ནང་དུ་ནོར་བུ་བཞག་པ་བཞིན་ནོ། །ཞེས་ཟེར་རོ། །དེ་དག་མི་འཐད་དེ། བྱང་སྡོམ་གྱི་རྟེན་དུ་སོ་ཐར་དགོས་པ་དེ་ཉན་ཐོས་ཀྱི་སོ་ཐར་ལ་བྱེད་དམ། ཐེག་ཆེན་སོ་ཐར་ལ་བྱེད། དང་པོ་ལྟར་ན་དེ་བྱང་སྡོམ་སྐྱེ་བ་དང་གནས་པ་གཉིས་ཀའི་རྟེན་དུ་མི་རུང་སྟེ། ཉན་ཐོས་ཀྱི་སོ་ཐར་མི་སྐྱེ་བའི་ལྷ་ཀླུ་སོགས་ལ་དབུ་མ་ལུགས་ཀྱི་སེམས་བསྐྱེད་སྐྱེ་བར་གོང་དུ་བཤད་ཟིན་ཅིང་ཉན་ཐོས་ཀྱི་སོ་ཐར་ནི་ཤི་བའི་ཚེ་གཏོང་ལ་བྱང་སྡོམ་མི་གཏོང་བའི་ཕྱིར།
གཉིས་པ་ལྟར་ན་རྟེན་དང་བརྟེན་པ་རྫས་གཞན་དུ་འདོད་པ་མི་འཐད་དེ། ཐེག་ཆེན་སོ་ཐར་ནི་རྫོགས་
བྱང་ལ་མི་དམིགས་ཏེ་གཞན་གནོད་སྤོང་བ་ཡིན་ལ་བྱང་སྡོམ་ནི་རྫོགས་བྱང་ལ་དམིགས་ཏེ་གཞན་ཕན་བསྒྲུབ་པ་ཡིན་ཞིང༌། གཞན་ལ་ཕན་བསྒྲུབ་གནོད་སྤོང་གཉིས་ངོ་བོ་གཅིག་ཏུ་སྐྱེ་བའི་ཕྱིར། གཞན་ཡང་ཁྱེད་ལྟར་ན་གཞོང་པ་དེ་ཆུ་མེད་པའི་ནོར་བུ་དང་ཆུ་མེད་པའི་ནོར་གཉིས་ཀའི་རྟེན་ཡིན་པ་ལྟར་སོ་ཐར་དེ་ཡང་བྱང་སྡོམ་མེད་པའི་སྔགས་སྡོམ་དང་བྱང་སྡོམ་དང་བཅས་པའི་སྔགས་སྡོམ་གཉིས་ཀའི་རྟེན་དུ་རུང་བར་ཁས་ལེན་དགོས་ལ༑ དེ་འདོད་ན་སྔགས་སྡོམ་དང་བྱང་སེམས་ཀྱི་སྡོམ་པ་རྣམ་པ་ཀུན་ཏུ་རྟེན་དང་བརྟེན་པར་འདོད་པ་དང་འགལ་ལོ། །གཞན་ཡང་དགེ་སློང་རྡོར་འཛིན་གྱིས་དགོས་དབང་གིས་བསླབ་པ་ཕུལ་ཚེ་སྡོམ་པ་གོང་མ་གཉིས་གཏོང་བར་འགྱུར་ཏེ། དེ་གཉིས་ཀྱི་རྟེན་གཏོང་པའི་ཕྱིར། རྟགས་ཁས་ཁྱབ་པ་ཡོད་དེ། རྟེན་གཞོང་པ་མེད་ན་དེའི་ཆུ་མེད་དགོས་པའི་ཕྱིར། ཡང་སྡོམ་པ་གོང་མ་གཉིས་རྫས་གཞན་དུ་འདོད་པ་ནི། ཐེག་ཆེན་གྱི་སྡེ་སྣོད་ཀྱི་ཉམས་ལེན་གྱི་གནད་ངོས་མ་ཟིན་པ་ཡིན་ཏེ། སྔགས་སྡོམ་རྒྱུད་ལྡན་གྱི་གང་ཟག་གང་གི་འཇུག་སེམས་ཀྱི་~378~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བསླབ་བྱ་ཚུལ་ཁྲིམས་གསུམ་གྱི་ནང་དུ་མ་འདུས་པའི་ཐེག་ཆེན་ཉམས་ལེན་གཞན་ཡོད་ན་དེ་དགེ་བའི་ཆོས་མ་
ཡིན་པར་ཐལ་བའི་ཕྱིར། །དེས་ན་ཆུ་གཞོང་དུ་ནོར་བུ་བཞག་པ་ལྟར་སྔགས་སྡོམ་གྱི་ཉམས་ལེན་རང་རྒྱུད་ཀྱི་སྡོམ་པ་གཞན་གཉིས་ལ་ཡང་མ་ཁྱབ་པར་ཟུར་དུ་ཅུང་ཟད་ཡོད་པར་འདོད་པ་དེ་ནི་བསྐྱེད་རིམ་གྱི་དུས་སུ་སྣང་བའི་དངོས་པོ་ཐམས་ཅད་ལྷ་དང་རྫོགས་རིམ་གྱི་དུས་སུ་སྣང་བ་ཐམས་ཅད་བདེ་ཆེན་དུ་ཤར་བ་དགོས་སོ་ཞེས་སྨྲ་བ་ནི་འུད་སྒྲོག་འབའ་ཞིག་ཏུ་སྣང་ངོ༌། །
བཞི་པ་ནི་དགའ་གདོང་བའི་ལུགས་ཏེ། དེའི་སྐབས་དོན་རྗེ་བཙུན་ཆེན་པོས་དགེ་སློང་རྡོ་རྗེ་འཛིན་པ་ལྟ་
བུའི་སྡོམ་གསུམ་གནས་འགྱུར་པའི་ཚེ་སྒྲ་ཟིན་ལ་ངོ་བོ་གཅིག་ཅེས་གསུངས་ལ། དེ་ཡང་དེའི་ཚེ་སྡོམ་གསུམ་རྒྱུན་རྫས་གཅིག་པ་ལ་དགོས་ཏེ། ཞེས་དང༌། དེས་ན་སྡོམ་པ་གསུམ་རྫས་ཐ་དད་ཀྱང་དགེ་སློང་རྡོ་རྗེ་འཛིན་པ་ལ་སྡོམ་གསུམ་ལྡན་ཚུལ་ནི་རྐྱེན་དབང་གི་གཅིག་མངོན་དུ་གྱུར་ཚེ་གཞན་གཉིས་དབང་ལྡན་གྱི་ཚུལ་གྱིས་ལྡན་ཏེ༑ ཐོབ་བྱེད་ཀྱི་རྒྱུས་ཐོབ་ལ་གཏོང་རྒྱུས་ཉམས་པར་མ་བྱས་པའི་ཕྱིར་རོ། །གནས་འགྱུར་བརྩི་བའི་ཚེ་ཡང་སྡོམ་གསུམ་ངོ་བོ་གཅིག་ཅེས་སྒྲ་ཇི་བཞིན་ཁས་མི་ལེན་ནོ། །ཞེས་ཟེར་རོ། །དེ་དག་མི་འཐད་དེ། རྗེ་བཙུན་གྱིས་གནས་འགྱུར་བའི་ཚེ་སྒྲ་ཟིན་ལ་ངོ་བོ་གཅིག་ཅེས་གསུངས་པ་ཁྱེད་རང་གིས་ཁས་ལེན་ཅིང་དེ་རྗེ་བཙུན་གྱི་དགོངས་པ་ཡིན་ཡང་དེ་སྒྲ་ཅི་བཞིན་དུ་ཁས་མི་ལེན་པ་ནི་དོན་དང་འགལ་ཞིང་རྗེ་བཙུན་གྱི་གསུང་པ་དང་འགལ་བའི་ཕྱིར། ཡང་རྗེ་བཙུན་གྱི་དགོངས་པ་དགེ་སློང་རྡོར་འཛིན་གྱི་སྡོམ་གསུམ་གནས་འགྱུར་བར་འདོད་པ་ཡང་ཁྱོད་ཀྱི་ལུགས་ལ་འགལ་ཏེ། སོར་སྡོམ་གཟུགས་ཅན་དང་བྱང་སྡོམ་ཤེས་པར་ཁས་བླངས་བས་བེམ་པོ་ཤེས་པར་གནས་འགྱུར་བར་མི་རུངས་བའི་ཕྱིར། སྡོམ་གསུམ་གནས་འགྱུར་བའི་ཚེ་རྒྱུན་རྫས་གཅིག་ཅེས་པ་ཡང་མི་འཐད་དེ། རྒྱུན་གྱི་གདགས་གཞི་རྣམས་རྫས་གཅིག་ན་སྐད་ཅིག་སྔ་ཕྱི་རྫས་གཅིག་པར་ཐལ་བ་བཟློག་ཏུ་མེད་ཅིང་དེ་ལས་གཞན་པའི་རྒྱུན་རྫས་གཅིག་པ་མི་འཐད་དེ། རྒྱུན་རྫས་སུ་མ་གྲུབ་པའི་ཕྱིར། རྫས་གཞན་གྱི་རྒྱུན་གཅིག་པ་དང་རྒྱུན་རྫས་གཅིག་པ་གཉིས་ཀྱི་ཁྱད་པར་ཤིན་ཏུ་ཡང་ཆེ་བའི་ཕྱིར་རོ། །
སྡོམ་གསུམ་ལྡན་པའི་ཚུལ་ལ་གཅིག་མངོན་གྱུར་དུ་ལྡན་པའི་ཚེ་ཅིག་ཤོས་གཉིས་དབང་ལྡན་གྱི་ཚུལ་དུ་
ལྡན་གྱི་མངོན་གྱུར་མེད་པར་འདོད་པ་ལ་ནི་སྔར་འོད་ཕྲེང་མཁན་པོས་བག་ཉལ་གྱི་ཚུལ་དུ་འདོད་པ་ལ་དགག་པ་བརྗོད་པའི་རིགས་པ་རྣམས་ནི་འདིར་འཇུག་པར་ཤེས་པར་བྱ་སྟེ། དེ་ཡང་ཀུན་བཏུས་ལས་ས་བོན་དང་ལྡན་པ་དང༌། དབང་དང་ལྡན་པ་དང༌། མངོན་གྱུར་དུ་ལྡན་པ་གསུམ་ལས་བག་ཉལ་གྱི་ཚུལ་དུ་འདོད་པ་ནི་ལྡན་ཚུལ་དང་པོ་ཡིན་ལ། དབང་དང་ལྡན་པར་འདོད་པ་ནི་ལྡན་ཚུལ་གཉིས་པ་ཡིན་ཞིང་དེ་གཉིས་ཀས་ཀྱང་མངོན་གྱུར་~379~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
དུ་མི་ལྡན་པར་འདོད་པ་མཚུངས་སོ། །ཁྱད་པར་དུ་འདིར་འོག་མ་མངོན་གྱུར་དུ་ལྡན་པའི་ཚེ་གོང་མ་མངོན་གྱུར་
དུ་མི་ལྡན་པར་འདོད་པས་ཤིན་ཏུ་སྨད་པའི་གནས་ཏེ། དགེ་སློང་རྡོ་རྗེ་འཛིན་པས་བདེ་གཤེགས་བཀའ་འདས་ཀྱི་རྩ་ལྟུང་སྤོང་བའི་ཚེ་འོག་མ་གཉིས་ཀྱི་རྩ་བའི་ལྟུང་བ་སྤོང་བའི་སྤོང་སེམས་མེད་པར་འགྱུར་བས་རྩ་ལྟུང་གཉིས་པ་སྤོང་བའི་སྐབས་ཀྱང་མི་རྙེད་པ་འགྱུར་རོ། །གཞན་ཡང་སྨོན་སེམས་ཉམས་པ་སྤོང་བའི་སྤོང་སེམས་དང༌། རྩ་ལྟུང་ལྔ་བ་སྤོང་བའི་སྤོང་སེམས་གཉིས་དུས་མཉམ་དུ་ལྡན་མི་སྲིད་པ་ཐལ། སྡོམ་པར་གོང་འོག་གི་སྤོང་སེམས་དུས་མཉམ་དུ་ལྡན་མི་སྲིད་པའི་ཕྱིར། དེ་ལ་སོགས་པ་མཐའ་ཡས་སོ། །
༈ གཉིས་པ་རང་ལུགས་བཞག་པ་ལ་གཉིས་ཏེ།བཤད་བྱ་རྡོ་རྗེའི་ཚིག་འགོད་པ་དང༌། དེའི་དོན་ཚུལ་
བཞིན་དུ་བཤད་པའོ། །དང་པོ་ནི། རྗེ་བཙུན་འཁྲུལ་བའི་དྲི་མ་སྤངས་བ་རྡོ་རྗེ་འཛིན་པ་ཆེན་པོ་གྲགས་པ་རྒྱལ་མཚན་གྱི་ཞལ་སྔ་ནས་སྡོམ་པ་ཉི་ཤུ་བའི་འགྲེལ་པར་དེ་ལྟར་ན་རྡོ་རྗེ་རྩེ་མོས། སྡོམ་གསུམ་ལ་གནས་པ་ནི། དང་པོ་ཁྲུས་སུ་བཤད་པ་ཡིན། །ཞེས་གང་ཟག་གཅིག་གི་རྒྱུད་ལ་སོ་ཐར་དང༌། བྱང་ཆུབ་སེམས་དཔའ་དང༌། རིག་པ་འཛིན་པའི་སྡོམ་པ་གསུམ་དང་ལྡན་པར་གསུངས་པ་དང་འགལ་ལོ་ཞེ་ན་དེའི་དོན་འདི་ཡིན་ཏེ། སྤྱིར་སོ་སོར་ཐར་བ་ཞེས་བྱ་བའི་རང་གི་ངོ་བོ་ནི་གཞན་ལ་གནོད་པ་གཞི་དང་བཅས་པ་ལས་ལྡོག་པ་ཡིན་ལ། དེའི་སྟེང་
དུ་ཕན་འདོགས་པར་འདོད་ཅིང་ཞུགས་པ་ནི་བྱང་ཆུབ་སེམས་དཔའི་སྡོམ་པ་ཡིན་ཞིང༌། དེའི་སྟེང་དུ་རིགས་པ་འཛིན་པ་ནི་རིག་པ་འཛིན་པའི་སྡོམ་པ་ཡིན་ནོ། །དེ་ལ་སོ་སོར་ཐར་པ་ནི་གཉིས་ཏེ། ཉན་ཐོས་ཀྱི་སོ་སོར་ཐར་བ་དང་། བྱང་སེམས་ཀྱི་སོ་སོར་ཐར་བ་ལས། འདིར་བྱང་ཆུབ་སེམས་དཔའི་སོ་སོར་ཐར་བ་ནི་སྡོམ་པ་ཐོབ་པ་དང་གནས་པ་གཉིས་ཀའི་རྟེན་དུ་རུང་གི་སྔ་མ་ནི་དེ་ལྟར་མ་ཡིན་པས་རྡོ་རྗེ་རྩེ་མོའི་དགོངས་པ་ནི་བྱང་ཆུབ་སེམས་དཔའི་སོ་སོར་ཐར་པའོ། །བྱང་ཆུབ་སེམས་དཔའི་སྡོམ་པ་དེ་བླང་བའི་ཆོ་ག་གཞན་ཞིག་ཡོད་དམ་སོ་སོར་ཐར་བའི་སྡོམ་པ་ཉིད་ཡིན་ཞེ་ན། སྔར་སོ་སོར་ཐར་བའི་སྡོམ་པ་ཐོབ་ན་ཕྱིས་བྱང་ཆུབ་སེམས་དཔའི་སྡོམ་པ་ཐོབ་པའི་དུས་སྔར་གྱི་དེ་བྱང་ཆུབ་སེམས་དཔའི་སྡོམ་པར་གནས་འགྱུར་ལ་སྔར་མ་ཐོབ་ན་ནི་བྱང་ཆུབ་སེམས་དཔའི་སྨོན་པའི་དུས་ཉིད་དུ་བྱང་ཆུབ་སེམས་དཔའི་སོ་སོར་ཐར་བའི་སྡོམ་པ་ཐོབ་ཡིན་ནོ། །རྣམ་པར་སྤྲོས་པས་ཆོག་གོ། །ཞེས་པ་དང་། རྩ་ལྟུང་འཁྲུལ་སྤོང་ལས། འདིར་ཁ་ཅིག་འདི་སྐད་དུ། གསུམ་ལ་སྐྱབས་འགྲོ་ནས་བརྩམས་ཏེ། ཞེས་བྱ་བ་ཐུན་མོང་གི་སྐྱབས་འགྲོ་དང་། སོ་སོར་ཐར་པ་ལ་འཆད་ཅིང་། རྡོ་རྗེ་རྩེ་མོ་ལས་ཀྱང་། སོ་སོར་ཐར་དང་བྱང་ཆུབ་སེམས། །རིག་འཛིན་རང་གི་ངོ་བོའོ། །ཞེས་གསུངས་བའི་གཉིས་ཀའང་སྐྱོན་དང་བཅས་པ་ཡིན་ཏེ། རིག་པ་འཛིན་པ་དང་བྱང་སེམས་དཔའི་སྡོམ་པ་གཉིས་ནི་ནང་མི་འགལ་མོད། སོ་~380~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སོར་ཐར་པའི་སྡོམ་པ་འདི་ནི་བྱང་ཆུབ་སེམས་དཔའི་སྡོམ་པ་ཐོབ་པའི་རྟེན་དུ་མི་རུང་སྟེ། སོ་སོར་ཐར་བ་ནི་
གླིང་གསུམ་གྱི་སྐྱེས་པ་དང་བུད་མེད་མ་ཡིན་གཞན་ལ་མི་སྐྱེ་ལ་ལ་བྱང་ཆུབ་ཀྱི་སེམས་ནི་འགྲོ་བ་མཐའ་དག་ལ་སྐྱེ་བར་གསུངས་པའི་ཕྱིར་རོ། །ཡང་གནས་པའི་རྟེན་དུ་ཡང་མི་འཐད་དེ། སོ་སོར་ཐར་བ་ནི་ཤི་ནས་གཏོང་ལ་བྱང་ཆུབ་སེམས་ནི་ཇི་སྲིད་སངས་མ་རྒྱས་ཀྱི་བར་དུ་མི་གཏོང་བའི་ཕྱིར་རོ་ཞེ་ན་ཉན་ཐོས་དང་ཐུན་མོང་པའི་སོ་སོར་ཐར་པ་འདི་ནི་ཐོབ་པ་དང་གནས་པའི་རྟེན་དུ་མི་རུང་བར་ཁྱེད་སྨྲ་བ་བཞིན་དུ་ཁོ་བོ་ཅག་ཀྱང་སྨྲའོ། །འོ་ན་ཁྱེད་ཀྱི་སོ་སོར་ཐར་པ་སྔོན་དུས་མ་སོང་བའི་སྡོམ་པ་གསུམ་གང་ཡིན་ཞེ་ན། འདིར་སོ་སོར་ཐར་བའི་རང་བཞིན་ནི་གཞན་ལ་གནོད་པ་བྱེད་པ་གཞི་དང་བཅས་པ་ལས་ལོག་པར་བྱེད་པ་ཡིན་ལ། བྱང་ཆུབ་སེམས་དཔའི་སྡོམ་པ་ནི་དེའི་སྟེང་དུ་གཞན་ཕན་འདོགས་པར་ཞུགས་པ་ཡིན་ཅིང་རིག་པ་འཛིན་པ་ནི་དེ་དག་ཀྱང་ལྷའི་རྣམ་པར་ཡེ་ཤེས་ཀྱི་བྱིན་གྱིས་བརླབས་ནས་ལོངས་སྤྱོད་པས་ན་འདི་ལ་འགལ་བ་ཅི་ཡང་ཡོད་པ་མ་ཡིན་ནོ། །
འོ་ན་སྔར་སོ་སོར་ཐར་པའི་སྡོམ་པ་དགེ་སློང་གི་བར་ཐོབ་པ་ཞིག་གིས་ཕྱིས་བྱང་ཆུབ་སེམས་བསྐྱེད་
ནས་སླར་ཡང་དབང་མནོས་པར་འགྱུར་ན་འདི་ལ་སྡོམ་པ་ཇི་ལྟར་ལྡན་ཞེ་ན། དགེ་སློང་གིས་སེམས་བསྐྱེད་པའི་ཚེ་སོ་སོར་ཐར་པ་ཐམས་ཅད་བྱང་ཆུབ་སེམས་དཔའི་སྡོམ་པར་འགྱུར་ལ། དཀྱིལ་འཁོར་དུ་ཞུགས་པའི་ཚེ་ན་སྡོམ་པ་ཐམས་ཅད་ཀྱང་རིག་པ་འཛིན་པའི་སྡོམ་པ་ཞེས་བྱ་བ་ཡིན་ནོ། །དེ་སྐད་དུ་རྒྱུད་འབུམ་པའི་ལུང་དེ་ཁོ་ན་ཉིད་ཀྱི་ཡེ་ཤེས་གྲུབ་པ་ཞེས་བྱ་བ་ལས་བྱུང་བ། རྡོ་ཡི་རིགས་ཀྱི་བྱེ་བྲག་གིས། །བཞུས་པས་ལྕགས་དང་ཟངས་དངུལ་འབྱུང༌། །གསེར་འགྱུར་རྩི་ཡི་དངོས་པོ་ཡིས། །ཀུན་ཀྱང་གསེར་དུ་བསྒྱུར་བར་བྱེད། །དེ་བཞིན་སེམས་ཀྱི་བྱེ་བྲག་གིས། །རིགས་ཅན་གསུམ་གྱི་སྡོམ་པ་ཡང༌། །དཀྱིལ་འཁོར་ཆེན་པོ་འདིར་བཞུགས་ན། །རྡོ་རྗེ་འཛིན་པ་ཞེས་བྱའོ། །ཞེས་གསུངས་སོ། །དཔེ་དེའི་རྡོ་ནི་ཕལ་པ་ཡིན་ལ། ལྕགས་ནི་ཉན་ཐོས་ཀྱི་བསླབ་པར་བྱ་ལ། ཟངས་ནི་རང་རྒྱལ་གྱི་བསླབ་པར་བྱ་ལ། དངུལ་ནི་བྱང་ཆུབ་སེམས་དཔའི་བསླབ་པར་བྱ་བ་ཡིན་ཞིང་གསེར་འགྱུར་རྩི་ནི་རྡོ་རྗེ་ཐེག་པའི་བསླབ་པར་བྱ་བ་ཡིན་པར་མངོན་ནོ། །ཞེས་གསུངས་སོ། །
གཉིས་པ་ལ་གཉིས་ཏེ། རིམ་གྱིས་བླངས་བའི་ཆོ་གནས་འགྱུར་བའི་ཚུལ། གསུམ་ཆར་ལྡན་པའི་ཚེ་ངོ་
བོ་གཅིག་པའི་ཚུལ་ལོ། །དང་པོ་ནི་སྤྱིར་སྡོམ་པ་གསུམ་ལེན་པའི་རིམ་པ་ལ་དང་པོར་ཉན་ཐོས་ཀྱི་སོ་ཐར་རིས་བདུན་གང་ཡང་རུང་བ་བླང༌། དེ་ནས་བྱང་སེམས་ཀྱི་སྡོམ་པ་དབུ་སེམས་ཀྱི་ཆོ་གས་བླངས། དེ་ནས་སྔགས་སྡོམ་བླང་བའི་ཚུལ་དང༌། དང་པོར་ཐེག་ཆེན་གྱི་སོ་ཐར། དེ་ནས་སྡོམ་པ་གོང་མ་གཉིས་རིམ་གྱིས་བླང་བའི་ཚུལ་དང༌། དང་པོར་ཉན་ཐོས་ཀྱི་སོ་ཐར་རམ་ཐེག་ཆེན་སོ་ཐར་གང་ཡང་རུང་བ་བླངས། དེ་ནས་སྡོམ་པ་བར་མ་མ་~381~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
བླངས་པར་སྔགས་སྡོམ་བླངས་བའི་ཚུལ་གཉིས་དང༌། དང་པོར་སོ་ཐར་སྔོན་དུ་མ་སོང་བར་བྱང་སེམས་ཀྱི་
སྡོམ་པ་བླངས་ནས་སྔགས་སྡོམ་བླང་བའི་ཚུལ་དང༌། དང་པོ་ཉིད་ནས་སྡོམ་པ་འོག་མ་གཉིས་གང་ཡང་སྔོན་དུ་མ་སོང་བར་སྔགས་སྡོམ་བླང་བའི་ཚུལ་དང༌། དང་པོར་སྔགས་སྡོམ་བླངས་ནས་དེའི་རྗེས་སུ་སྡོམ་པ་འོག་མ་གཉིས་བླང་བའི་ཚུལ་དང་རྣམ་པ་བདུན་ཡོད་པ་ལས། དང་པོ་གཉིས་ནི་ཀྱེ་རྡོ་རྗེ་ལས། དང་པོར་གསོ་སྦྱོང་སྦྱིན་པར་བྱ། །ཞེས་སོགས་སྐལ་དམན་རིམ་འཇུག་པའི་ལམ་གྱི་དགེ་ཚུལ་གསུངས་པས་འགྲུབ་ལ། གསུམ་པ་དང་བཞི་པ་གཉིས་ནི་རྒྱུད་འབུམ་པ་ལས། དེ་བཞིན་སེམས་ཀྱི་བྱེ་བྲག་གིས། །རིགས་ཅན་གསུམ་གྱི་སྡོམ་པ་ཡང༌། དཀྱིལ་འཁོར་ཆེན་པོ་འདིར་ཞུགས་ན། ཞེས་རིགས་ཅན་གསུམ་ཀའི་སྡོམ་པ་ལ་གནས་པས་སྔགས་སྡོམ་ལེན་པ་གསུངས་པས་འགྲུབ་བོ། །ལྔ་པ་ནི་སོ་ཐར་སྔོན་དུ་མ་སོང་བར་དབུ་མའི་ལུགས་ཀྱི་སེམས་བསྐྱེད་བླང་བ་ཡོད་ཅིང༌། དེའི་སྟེང་དུ་སྔགས་སྡོམ་ལེན་པ་ཡོད་པས་འགྲུབ་བོ། །དྲུག་པ་ནི་རྗེ་བཙུན་རྩེ་མོའི་དབང་ཆུར་དང་པོ་ཉིད་ནས་ཕྱག་རྒྱ་ཆེན་པོ་ཉིད་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་དོན་དུ་དབང་སྐུར་ཞུའོ་ཞེས་ཟེར་ན་དེ་ལ་དང་པོ་ནས་དབང་བསྐུར་བྱེད་པར་གསུངས་པས་འགྲུབ་བོ། །བདུན་པ་ནི། རྡོ་རྗེ་རྩེ་མོ་ལས། སེམས་ཅན་ཀུན་གྱི་དོན་གྱི་ཕྱིར། བདག་གིས་སྡོམ་པ་མ་ལུས་བཟུང༌། །ཞེས་ཁྱིམ་པ་སྔགས་སྡོམ་ཐོབ་པའི་རྗེས་སུ་སྡོམ་པ་མ་ལུས་པ་བཟུང་པ་ཡོད་པར་གསུངས་པས་འགྲུབ་བོ། །
དེ་ལ་ཚུལ་དང་པོ་ལ་བྱང་སེམས་ཀྱི་སྡོམ་པ་ལེན་པའི་ཚེ་སྔར་གྱི་ཉན་ཐོས་ཀྱི་སོ་ཐར་དེ་ཉིད་བྱང་སེམས་
ཀྱི་སྡོམ་པའམ་བྱང་སེམས་ཀྱི་སོ་ཐར་དུ་གནས་འགྱུར་པ་ཡིན་ཏེ། རང་ཉིད་གཅིག་པུ་ཞི་བདེ་དོན་གཉེར་གྱི་དམན་སེམས་མཐའ་དག་དོར་ནས། མི་མཐུན་ཕྱོགས་སྤོང་བའི་སྤོང་སེམས་དེ་ཉིད་བྱང་སེམས་ཀྱི་སྡོམ་པའི་ངོ་བོར་འགྱུར་བའི་ཕྱིར་རོ། །ལེན་ཚུལ་གཉིས་པ་ལ་ནི་བྱང་སེམས་ཀྱི་སྡོམ་པ་ལེན་པའི་ཚེ་སྔར་གྱི་སོ་ཐར་བྱང་སེམས་ཀྱི་སྡོམ་པར་གནས་འགྱུར་བ་ནི་མ་ཡིན་ཏེ། དང་པོ་ཉིད་ནས་ཐེག་ཆེན་སོ་ཐར་བྱང་སེམས་ཀྱི་སྡོམ་པའི་ངོ་བོར་ཡོད་པས། ཕྱིས་བྱང་སེམས་ཀྱི་སྡོམ་པ་སྐྱེས་པའི་ཚེ་ཡང་ཡོན་ཏན་བསྣན་པའི་ཚུལ་དུ་ངོ་བོ་གཅིག་ཏུ་སྐྱེས་པ་ཡིན་པའི་ཕྱིར་རོ། །དེས་ན་བྱང་སེམས་ཀྱི་སྡོམ་པར་གནས་འགྱུར་རྒྱུའི་སོ་སོར་ཐར་པ་ནི་ཉན་ཐོས་ཀྱི་སོ་ཐར་ཁོ་ན་ལ་ཡིན་གྱི་བྱང་སེམས་ཀྱི་སོ་ཐར་ནི་མ་ཡིན་ཏེ། སྡོམ་པ་འོག་མ་བར་མར་གནས་འགྱུར་བའི་དོན་ནི་དམ་ན་སེམས་དོར་ཞིང་སྤོང་སེམས་དོར་པ་ལ་འཇོག་དགོས་ཤིང༌། ཐེག་ཆེན་སོ་ཐར་ལ་དང་པོ་ཉིད་ནས་དམན་སེམས་མེད་པའི་ཕྱིར་རོ། །ལེན་ཚུལ་གསུམ་པ་བཞི་པ་ལྔ་པ་རྣམས་ལ་ནི་སྔགས་སྡོམ་ཐོབ་པའི་ཚེ་སྔར་གྱི་སྡོམ་པ་ཐམས་ཅད་སྔགས་སྡོམ་དུ་གནས་འགྱུར་པ་ཡིན་ཏེ། སྔར་བྱང་སེམས་དང་སོ་ཐར་ཐམས་ཅད་འབྲས་བུ་ལམ་~382~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
བྱེད་ཀྱི་ཐབས་ཀྱིས་མ་ཟིན་པ་ཡིན་པ་ལས་ཕྱིས་སྔགས་སྡོམ་ཐོབ་པའི་ཚེ་སྡོམ་པ་ཐམས་ཅད་ཀྱང་འབྲས་བུ་
ལམ་བྱེད་ཀྱི་ཐབས་ཀྱིས་ཟིན་པའི་སྡོམ་པར་འགྱུར་བའི་ཕྱིར་ཏེ། དེས་ན་སྔར་ཉན་ཐོས་ཀྱི་སོ་ཐར་དང་ལྡན་པས་སྔགས་སྡོམ་ཐོབ་པའི་ཚེ་གནས་འགྱུར་གཉིས་ཀ་ཚང་ལ་སྔར་བྱང་སེམས་ཀྱི་སྡོམ་པ་དང་ལྡན་པས་དབང་བསྐུར་ཐོབ་པ་ལ་ནི་གནས་འགྱུར་ཕྱི་མ་ཁོ་ན་བརྩི་བར་རིག་པར་བྱའོ། །ལེན་ཚུལ་དྲུག་པ་ལ་ནི་སྡོམ་པ་གསུམ་ཆར་ཡང་ཆོ་ག་གཅིག་ལས་ཐོབ་པས་ངོ་བོ་གཅིག་ཏུ་སྐྱེ་བ་ཁོ་ན་ཡིན་གྱི་གནས་འགྱུར་བརྩིར་མེད་དོ། །དེ་བཞིན་སོ་ཐར་སྔོན་དུ་མ་སོང་བར་བྱང་སེམས་ཀྱི་སྡོམ་པ་ལེན་པའི་ཆོ་ག་ལས་བྱང་སེམས་ཀྱི་སྡོམ་པ་དང་སོ་ཐར་གྱི་སྡོམ་པ་གཉིས་ཐོབ་པ་ལའང་གནས་འགྱུར་བརྩིར་མེད་དེ། དེ་ལ་ནི་ཐེག་ཆེན་གྱི་སོ་ཐར་ཁོ་ན་སྐྱེ་བའི་ཕྱིར་རོ། །ལེན་ཚུལ་བདུན་པ་ལ་ནི་སྡོམ་པ་འོག་མ་གཉིས་པོ་ཐོབ་པའི་ཚེ་ངོ་བོ་གཅིག་ཏུ་སྐྱེ་བ་ཁོ་ན་ཡིན་གྱི་གནས་འགྱུར་བརྩིར་མེད་དེ། སྔགས་སྡོམ་ལ་གནས་གཞིན་དུ་སྡོམ་པ་གང་བླངས་ཀྱང་སྔགས་སྡོམ་གྱི་ངོ་བོར་སྐྱེས་བའི་ཕྱིར་རོ༑ ༑དེས་ན་ཉན་ཐོས་ཀྱི་སོ་ཐར་བྱང་སེམས་ཀྱི་སྡོམ་པར་གནས་འགྱུར་བ་དང༌། འབྲས་བུ་ལམ་བྱེད་ཀྱི་ཐབས་ཀྱིས་མ་ཟིན་པའི་སོ་ཐར་དང་བྱང་སེམས་སྔགས་སྡོམ་དུ་གནས་འགྱུར་བ་ཡིན་གྱི་སྤྱིར་སོ་ཐར་ཙམ་ནི་བྱང་སེམས་ཀྱི་སྡོམ་པར་གནས་འགྱུར་པ་ཡང་མ་ཡིན་ཞིང་ཐེག་ཆེན་གྱི་སོ་ཐར་ཡང་བྱང་སེམས་ཀྱི་སྡོམ་པར་གནས་འགྱུར་བ་མ་ཡིན་ཏེ། བྱང་སེམས་ཀྱི་སྡོམ་པ་ཡང་སོ་ཐར་གྱི་སྡོམ་པའི་བྱེ་བྲག་ཡིན་པའི་ཕྱིར་རོ། །དེ་བཞིན་དུ་སོ་ཐར་ཙམ་དང་བྱང་སེམས་ཀྱི་སྡོམ་པ་ཙམ་སྔགས་སྡོམ་དུ་གནས་འགྱུར་བ་ཡང་མ་ཡིན་ཏེ། སྔགས་སྡོམ་ཡང་སྡོམ་པ་དེ་དག་གི་བྱེ་བྲག་ཡིན་པའི་ཕྱིར་རོ། །དེ་དག་གིས་ནི་གོང་དུ་དྲངས་པའི་སྡོམ་པ་ཉི་ཤུ་པའི་འགྲེལ་པར་སྔར་སོ་སོར་ཐར་བའི་སྡོམ་པ་ཐོབ་ན། ཕྱིས་བྱང་ཆུབ་སེམས་དཔའི་སྡོམ་པ་ཐོབ་པའི་དུས་སུ་སྔར་གྱི་དེ་བྱང་ཆུབ་སེམས་དཔའི་སྡོམ་པར་གནས་འགྱུར་ལ་ཞེས་པ་དང༌། རྩ་ལྟུང་འཁྲུལ་སྤོངས་ལས་འོ་ན་སྔར་སོ་སོར་ཐར་བའི་སྡོམ་པ་དགེ་སློང་གི་བར་ཐོབ་པ་ཞིག་གིས་ཞེས་སོགས་གསུངས་པའི་དོན་ཕྱོགས་འདི་ལ་མོས་པ་ཡོད་ཀྱང་བླ་མའི་མན་ངག་དང་བྲལ་ནས་ཁ་ཕྱི་རོལ་ཏུ་བལྟས་པ་རྣམས་ཀྱི་དོན་དུ་སྙིང་བརྩེ་བའི་བསམ་པ་དཔྱིས་ཕྱིན་པར་བཤད་དོ། །
གཉིས་པ་ནི་སྔར་བཤད་པའི་ལེན་ཚུལ་བདུན་པོ་གང་ཡིན་ཀྱང་སྔགས་སྡོམ་རྒྱུད་ལ་ལྡན་པའི་ཚེ་སྡོམ་པ་
གསུམ་ཆར་ངོ་བོ་གཅིག་ཏུ་ལྡན་པ་ཡིན་ཏེ། སྔར་སྡོམ་པ་འོག་མ་གཉིས་པོ་སྔོན་དུ་སོང་ན་སྔགས་སྡོམ་ཐོབ་པའི་ཚེ་གནས་འགྱུར་ནས་སྔགས་སྡོམ་གྱི་ངོ་བོར་ཡོད་པའི་ཕྱིར་དང༌། སྔོན་དུ་མ་སོང་ན་སྔགས་སྡོམ་གཅིག་པུ་ལ་གཞན་གནོད་ལ་གཞིར་བཅས་སྤོང་པའི་སྡོམ་པ་དང༌། གཞན་ལ་ཕན་པ་སྒྲུབ་པ་དང༌། དེ་ཐམས་ཅད་ཀྱང་~383~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
འབྲས་བུ་ལམ་བྱེད་ཀྱིས་ཟིན་པའི་སྡོམ་པ་གསུམ་ཐོབ་པའི་ཕྱིར་རོ། །དེས་ན་སྔགས་སྡོམ་དང་ངོ་བོ་གཅིག་པའི་
བྱང་སེམས་དང་སོ་ཐར་ནི་འབྲས་བུ་ལམ་བྱེད་ཀྱི་ཐབས་ཀྱིས་ཟིན་པའི་སོ་ཐར་དང་བྱང་སེམས་ཡིན་གྱི་ཕ་རོལ་ཏུ་ཕྱིན་པའི་ཉམས་ལེན་རྐྱང་པའི་བྱང་སེམས་དང་སོ་ཐར་གཉིས་ནི་སྔགས་སྡོམ་དང་ངོ་བོ་གཅིག་པ་མ་ཡིན་ཏེ། དེ་དག་ནི་སྔགས་སྡོམ་གྱིས་མ་ཟིན་པའི་ཕྱིར་རོ། །དེ་བཞིན་དུ་བྱང་སེམས་ཀྱི་སྡོམ་པ་དང་ངོ་བོ་གཅིག་པའི་སོ་ཐར་ཡང་བྱང་སེམས་ཀྱི་སོ་ཐར་ཁོ་ན་ཡིན་གྱི་ཉན་ཐོས་ཀྱི་སོ་ཐར་ནི་མ་ཡིན་ཏེ། དེ་གཉིས་རྣམ་པ་ཀུན་ཏུ་འགལ་བའི་ཕྱིར་རོ། །དེས་ན་བྱང་སེམས་ཀྱི་སྡོམ་པ་དང་ལྡན་ན་གཉིས་ངེས་པར་ལྡན་ཞིང་སྔགས་སྡོམ་དང་ལྡན་པ་གསུམ་ཆར་དང་ལྡན་པས་གསུམ་ལྡན་གྱི་རྒྱུད་ཀྱི་སྡོམ་པ་གསུམ་ཕན་ཚུན་ཡིན་ཁྱབ་མཉམ་ཡིན་ཞིང༌། གཉིས་ལྡན་གྱི་རྒྱུད་ཀྱི་སྡོམ་པ་གཉིས་ཀྱང་དེ་བཞིན་དུ་ཤེས་པར་བྱའོ། །འདིའི་དོན་མ་རྟོགས་པ་ཁ་ཅིག་གནས་འགྱུར་ངོ་བོ་གཅིག་ཞེས་པའི་ཚིག་ཙམ་ལ་བརྟེན་ནས་སྔར་གྱི་གནས་འགྱུར་རྒྱུའི་སྡོམ་པ་དང་ཕྱིས་གནས་འགྱུར་ཟིན་པའི་སྡོམ་པ་གཉིས་ངོ་བོ་གཅིག་ཡིན་ནམ་སྙམ་ནས་སྡོམ་པ་སྐད་ཅིག་སྔ་ཕྱི་རྫས་གཅིག་པ་མི་འཐད་དེ༑ མདོ་རྒྱུད་བསྟན་བཅོས་ཚད་ལྡན་དང་འགལ་བའི་ཕྱིར་རོ་ཞེས་སྨྲ་བ་དང༌། ཡང་ཁ་ཅིག་གནས་འགྱུར་བ་འཐད་ཀྱང་ངོ་བོ་གཅིག་པ་མི་འཐད་དེ། སེམས་ཅན་གྱི་ཤེས་པ་སངས་རྒྱས་ཀྱི་ཡེ་ཤེས་སུ་གནས་འགྱུར་ཀྱང་ངོ་བོ་མི་གཅིག་པ་གཞིན་ནོ། །ཞེས་སྨྲ་བ་དེ་དག་གིས་ནི་རྗེ་བཙུན་གྱི་དགོངས་པ་མ་རྟོགས་ཤིང་རྗེས་འབྲང་ཀྱང་མ་སྨྲས་བཞིན་དུ་གཞི་མེད་ལ་དགག་པ་བྱེད་པ་ཙམ་དུ་ཟད་དོ། །
སྔགས་སྡོམ་དང་ལྡན་ན་སྡོམ་པ་གསུམ་དང་ལྡན་དགོས་པ་འདི་ཡང་མདོ་རྒྱུད་ཀྱི་དགོངས་པ་ཕྱིན་ཅི་མ་
ལོག་པ་རྗེ་བཙུན་ས་སྐྱ་བ་ཡབ་སྲས་ཀྱིས་བཀྲལ་བའི་ལུགས་འབའ་ཞིག་ཏུ་སྣང་སྟེ་རྡོ་རྗེ་རྩེ་མོ་ལས། སྡོམ་པ་གསུམ་ལ་གནས་པ་ནི། །དང་པོའི་ཁྲུས་སུ་བཤད་པ་ཡིན། །ཞེས་པ་དང༌། དམ་པ་དང་པོ་ལས། རྟེན་ལ་གསུམ་སྟེ་དགེ་སློང་མཆོག །འབྲིང་ནི་དགེ་ཚུལ་ཡིན་པར་འདོད། །ཁྱིམ་ན་གནས་པ་ཐ་མའོ། །ཞེས་བཤད་ཅིང༌། ཁྱིམ་ན་གནས་པའི་དོན་ཡང་རྩེ་མོ་ལས། །སྲོག་གཅོད་སྐུ་དང་འཁྲིག་པ་དང༌། །རྫུན་དང་ཆང་ནི་རྣམ་སྤངས་ཏེ། ། ཁྱིམ་པའི་སྡོམ་པ་ལེགས་གནས་ནས། །གསང་སྔགས་རྒྱལ་པོ་རབ་ཏུ་བསྒྲུབ། །ཅེས་དགེ་བསྙེན་གྱི་སྡོམ་པ་བསླབ་གཞི་ལྔ་བསྲུང་བ་ལ་འཆད་ཅིང༌། དཔུང་བཟང་གི་རྒྱུད་ལས། རྒྱལ་བ་ངས་གསུངས་སོ་སོར་ཐར་པ་ཡིན། །དམ་ཚིག་དང་ནི་སྡོམ་པ་མ་ལུས་པ། །སྔགས་པ་ཁྱིམ་པས་རྟགས་དང་ཆ་ལུགས་སྤང༌། །ལྷག་མ་རྣམས་ནི་ཉམས་སུ་བླངས་པར་བྱ། །ཞེས་པ་དང༌། སྡོམ་པ་གསུམ་ངེས་པར་བསྟན་པའི་མདོ་ལས། །དཔེ་ཇི་སྐད་དུ་བསྟན་པའི་སོ་སོར་ཐར་བ་དང་མཐུན་པར་བྱའོ། །འོད་སྲུང་གང་དག་སོ་སོར་ཐར་བ་དང་མི་མཐུན་པར་བྱ་བར་~384~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སེམས་པ་དེ་དག་ནི་སངས་རྒྱས་ཀྱི་ཆོས་སྟོབས་དང་མི་འཇིགས་པ་དང་མི་མཐུན་པར་བྱ་བར་སེམས་པའོ། །
ཞེས་པ་དང༌། སློབ་དཔོན་འཇམ་དཔལ་གྲགས་པས། སྡོམ་གསུམ་ཆོ་ག་མི་ལྡན་པར། །སྔགས་པའི་བདག་ཉིད་མི་འགྱུར་ཏེ། །ཞེས་སོགས་གསལ་བར་གསུངས་ཀྱང་ལུགས་གཞན་དག་གིས་ནི་དཔྱད་པ་ཙམ་ཡང་མ་ཞུགས་པར་སྣང་ཞིང་འདི་པའི་ལུགས་ཀྱི་སྡོམ་པ་འོག་མ་གཉིས་པོ་སྔོན་དུ་སོང་མ་སོང་གང་ཡིན་ཀྱང་སྔགས་སྡོམ་ཐོབ་པའི་ཚེ་སྡོམ་པའིཚེ་སྡོམ་པ་གསུམ་ལྡན་དུ་གཏན་ལ་ཕབ་པའི་ཕྱིར་རོ། །རྒྱུད་ལས་གསུངས་པའི་གསེར་འགྱུར་གྱི་རྩིའི་དཔེ་ནི་སྡོམ་པ་གནས་འགྱུར་བ་དང་ངོ་བོ་གཅིག་པ་གཅིག་པ་གཉིས་ཀའི་དཔེ་ཡིན་ཏེ། ལྕགས་དང་ཟངས་དང་དངུལ་གསུམ་པོ་གསེར་འགྱུར་གྱི་རྩིས་ཟིན་པ་ན་ལྕགས་ལ་སོགས་པའི་དངོས་པོ་ཐ་དད་པ་མེད་པར་ཐམས་ཅད་ཀྱང་གསེར་གྱི་ཕུང་པོ་འབའ་ཞིག་ཏུ་འགྱུར་བ་ལྟར་རིགས་ཅན་གསུམ་གྱི་བསླབ་པ་གསུམ་པོ་ཡང་སྔགས་སྡོམ་གྱི་ཟིན་པ་ན་ཉན་ཐོས་ཀྱི་བསླབ་པ་ལ་སོགས་པ་ཐ་དད་པ་མེད་པར་ཐམས་ཅད་ཀྱང་རྡོ་རྗེ་ཐེག་པའི་བསླབ་པ་འབའ་ཞིག་ཏུ་འགྱུར་བའི་ཕྱིར་རོ། །
འོན་ཀྱང་སྔར་བླངས་བའི་སྡོམ་པ་དེ་དག་གི་བསླབ་པ་ལ་བསླབ་མི་དགོས་པར་ཐལ་བའི་སྐྱོན་མེད་དེ།
དགེ་སློང་རྡོ་རྗེ་འཛིན་པ་ལྟ་བུའི་རྒྱུད་ལ་སྡོམ་པ་འོག་མ་གཉིས་ཀྱི་དབང་དུ་བྱས་པའི་ལྟུང་བ་བྱུང་ན་སྔགས་ཀྱི་དམ་ཚིག་དང་འགལ་བའི་ལྟུང་བ་བྱུང་བས་ཁྱབ་པའི་ཕྱིར་ཏེ། སེམས་ཅན་གྱི་དོན་དུ་འགྱུར་བ་སོགས་ཀྱི་དགོས་ཆེད་ཁྱད་པར་ཅན་མེད་པར་འོག་མ་གཉིས་ཀྱི་རྩ་ལྟུང་བྱུང་ན་སྔགས་ཀྱི་བདེ་གཤེགས་བཀའ་འདས་འབྱུང་ཞིང་ཡན་ལག་རྣམས་ཁྱད་གསོད་དང་བཅས་ཏེ་སྤྱད་ན་བདེ་གཤེགས་བཀའ་འདས་འབྱུང་ཞིང་ཁྱད་གསོད་མེད་ཅིང་དགོས་ཆེད་ཁྱད་པར་ཅན་ཡང་མེད་པར་སྤྱད་ན། སྡོམ་པ་གཉིས་ཀྱི་བཅས་པ་ལས། དགོས་པ་མེད་པར་འདའ་བ་དང༌། ཞེས་པའི་སྐབས་ནས་བསྟན་པའི་ཡན་ལག་གི་ལྟུང་བ་དང་སེམས་ཅན་གྱི་དོན་དུ་འགྱུར་བ་སོགས་དགོས་ཆེན་ཁྱད་པར་ཅན་གྱི་སྒོ་ནས་སྤྱོད་ན་ཐམས་ཅད་ལ་ལྟུང་བ་མེད་པའི་ཕྱིར་རོ། །དེས་ན་ཉི་ཟླ་སྐར་གསུམ་གྱི་དཔེ་དང༌། སྐྱེ་བུའི་རྒྱན་གྱི་དཔེ་དང༌། ཆུ་གཞོང་དུ་ནོར་བུ་བཞག་པའི་དཔེ་གསུམ་ནི་དོན་དང་འགྲིགས་ན་སྤྱར་དུ་རུང་ཡང་དོན་དང་མི་འགྲིག་ན་དོར་བར་བྱ་བ་ཡིན་ཏེ། རང་རང་གི་རྟོག་པས་སྦྱར་བ་ཙམ་ཡིན་གྱི་མདོ་རྒྱུད་ལ་སྦྱར་བའི་དཔེ་མ་ཡིན་པའི་ཕྱིར་རོ། །གསེར་འགྱུར་གྱི་རྩིའི་དཔེ་ནི་སངས་རྒྱས་ཀྱིས་རྒྱུད་ལས་གསུངས་ཤིང་དོན་ལ་ཡང་ཇི་ལྟ་བ་བཞིན་དུ་མཐུན་པས་ན་རྣམ་པ་ཐམས་ཅད་དུ་བླངས་པར་བྱ་བ་ཁོ་ན་ཡིན་ནོ། །དེ་དག་ནི་རྗེ་བཙུན་གྱི་སྡོམ་པ་ཉི་ཤུ་པའི་འགྲེལ་བར་སྤྱིར་སོ་སོར་ཐར་པ་ཞེས་བྱ་བའི་རང་གི་ངོ་བོ་ནི་གཞན་ལ་གནོད་པ་གཞི་དང་བཅས་པ་ལས་ཟློག་པ་ཡིན་ལ་ཞེས་སོགས་དང༌། འཁྲུལ་སྤོང་ལས། འོ་ན་ཁྱོད་~385~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
ཀྱི་སོ་སོར་ཐར་པ་སྔོན་དུ་མ་སོང་བའི་སྡོམ་པ་གསུམ་པོ་གང་ཡིན་ཞེ་ན་ཞེས་སོགས་ཀྱི་དོན་རྗེ་བཙུན་བླ་མ་མུས་
པ་ཆེན་པོའི་གསུང་བཞིན་དུ་བྲིས་པ་ཡིན་པས་ཡིད་ཆེས་པར་གྱིས་ཤིག །ཅེས་གསུངས་པ་འདི་སྙིང་གི་ཐིག་ལེར་བྱའོ། །གསུམ་པ་རྩོད་པ་སྤོང་བ་ནི། འོད་ཕྲེང་མཁན་པོ་ན་རེ། རྒྱུད་འབུམ་པའི་ལུང་གི་དོན་ལ་སྡོམ་གསུམ་གནས་འགྱུར་ངོ་བོ་གཅིག་པ་དང༌། གོང་མའི་རྩ་ལྟུང་བྱུང་ན་འོག་མ་གཏོང་བར་འདོད་པ་མི་འཐད་དེ། ངོ་བོ་གཅིག་ན་གཏོང་བའི་ཚེ་སྡོམ་པ་གཅིག་པོ་དེ་ཉིད་གཏོང་པར་འགྱུར་བས་གསུམ་གྱི་གཏོང་བའི་དོན་མི་གནས་པའི་ཕྱིར་རོ། །གཞན་ཡང་བུད་མེད་ལ་སྨོད་པའི་ལྟུང་བ་བྱུང་བས་བུད་མེད་ལ་རེག་པའི་སྡོམ་པ་གཏོང་བར་ཐལ། གོང་མའི་ལྟུང་བ་བྱུང་བས་འོག་མའི་སྡོམ་པ་ལྟུང་བ་ཡོད་པའི་ཕྱིར། འདོད་ན་མཁའ་ལ་སྤྲིན་ཆེན་འཁྲིགས་པས་ལོ་ཏོག་ཉམས་པར་འགྱུར་རོ། །
གཞན་ཡང་སྡོམ་པ་ཐོབ་པ་གཏོང་གི་རྒྱུ་སངས་རྒྱས་ཀྱི་གསུངས་པ་ལས་གཞན་དུ་བྱེད་རིགས་པར་ཐལ།
གོང་མའི་རྩ་ལྟུང་འོག་མའི་གཏོང་རྒྱུ་ཡིན་པའི་ཕྱིར། གཞན་ཡང་སྡོམ་པ་འོག་མ་གོང་མར་གནས་འགྱུར་བ་མི་འཐད་པར་ཐལ། གོང་འོག་འགལ་བའི་ཕྱིར། འགལ་ཡང་གནས་འགྱུར་ན་ཉི་མའི་དཀྱིལ་འཁོར་འདི་གངྒཱའི་ཆུ་བོར་གནས་འགྱུར་བར་ཐལ་ལོ། །གཞན་ཡང་སྡོམ་པ་གསུམ་ལྡན་པའི་དོན་ཤེས་རྒྱུད་གཅིག་ལ་དུས་མཉམ་དུ་ལྡན་ན་ལྡན་གཞིའི་ཤེས་རྒྱུད་དེ་ཉིད་རྫས་ཐ་དད་པ་གསུམ་དུ་ཐལ། ལྡན་ཆོས་སྡོམ་པ་གསུམ་པོ་རྫས་ཐ་དད་ཡིན་པའི་ཕྱིར། གལ་ཏེ་ཤེས་རྒྱུད་སྟེ་ཕྱིལ་བརྩི་ན་སྡོམ་པ་གསུམ་དང་ལྡན་པའི་དོན་མི་གནས་པར་ཐལ།གང་རུང་ཞིག་སྐྱེས་པའི་ཚེ་གཅིག་འགགས་ནས་མེད་པའི་ཕྱིར། འོན་ཏེ་སྡོམ་པ་གསུམ་ཤེས་རྒྱུད་གཅིག་ལ་རྫས་གཅིག་ཏུ་ལྡན་ན་གཏོང་ཐོབ་ཆོ་ག་གཅིག་ཏུ་འགྱུར་རོ། །ཞེས་ཟེར་རོ། །དེ་ལ་སྡོམ་པ་གསུམ་ངོ་བོ་གཅིག་ཡིན་ཡང་གཏོང་བའི་ཚེ་ཅིག་ཆར་དུ་གཏོང་མི་དགོས་ཏེ། ཐུན་མོང་མ་ཡིན་པའི་གཏོང་རྒྱུ་རྣམས་ཀྱིས་སྡོམ་པ་དེ་ཉིད་གཏོང་གི་གཞན་མི་གཏོང་བའི་ཕྱིར་རོ། །གོང་མའི་རྩ་ལྟུང་བྱུང་ན་འོག་མ་གཏོང་བ་ལ་སྐྱོན་བརྗོད་པ་དེ་གོང་མའི་རྩ་ལྟུང་བྱུང་ན་འོག་མ་གཏོང་བས་ཁྱབ་པ་ལ་སྐྱོན་བརྗོད་པ་ཡིན་ནམ། གཏོང་སྲིད་པ་ལ་སྐྱོན་བརྗོད་པ་ཡིན། དང་པོ་ལྟར་ན་མི་འཐད་དེ། དེ་ལྟར་དུ་ཁས་མ་བླངས་པའི་ཕྱིར་རོ། །གཉིས་པ་ལྟར་ན་བུད་མེད་ལ་སྨོད་པའི་ལྟུང་བས་བུད་མེད་ལ་རེག་པའི་སྡོམ་པ་གཏོང་བར་ཐལ། གོང་མའི་རྩ་ལྟུང་བྱུང་བས་འོག་མ་གཏོང་བ་ཡོད་པའི་ཕྱིར་ཏེ། རྩ་ལྟུང་ལྔ་བ་བྱུང་ན་བྱང་སེམས་ཀྱི་སྡོམ་པ་གཏོང་བའི་ཕྱིར་གཞན་ཡང་སྡོམ་པ་གཏོང་ཐོབ་ཀྱི་རྒྱུ་སངས་རྒྱས་ཀྱིས་གསུངས་པ་ལ་གཞན་དུ་བྱེད་རིགས་པ་ཐལ། བདེ་གཤེགས་བཀའ་འདས་ཀྱི་ལྟུང་བ་བྱུང་བས་འོག་མའི་སྡོམ་པ་གཏོང་བ་ཡོད་པའི་ཕྱིར། འགལ་བ་ལ་གནས་འགྱུར་བརྩི་བ་མི་འཐད་ཅེས་སྨྲ་བ་ནི་~386~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གནས་འགྱུར་གྱི་དོན་ཅུང་ཟད་ཙམ་ཡང་མ་རྟོགས་པ་སྟེ།  སེམས་ཅན་གྱི་ཤེས་པ་སངས་རྒྱས་ཀྱི་ཡེ་ཤེས་སུ་
གནས་འགྱུར་བ་མེད་པར་ཐལ། དེ་གཉིས་འགལ་བའི་ཕྱིར།
གཞན་ཡང་ཁྱེད་ཀྱི་ལུགས་ལ་གནས་འགྱུར་གཏན་མི་སྲིད་པར་ཐལ། འགལ་བ་ལ་གནས་འགྱུར་མི་
སྲིད་པར་ཁས་བླངས་ཤིང་མི་འགལ་བ་ལ་གནས་འགྱུར་གྱི་དོན་མེད་པའི་ཕྱིར། གཞན་ཡང་འགལ་བ་ལ་གནས་འགྱུར་མི་སྲིད་པའི་དོན་འདི་ལ་སོ་སོའི་སྐྱེ་བོའི་ཤེས་པ་འཕགས་པའི་ཤེས་པར་གནས་འགྱུར་བ་མི་སྲིད་པར་ཐལ་བ་དང༌། ཐེག་དམན་གྱི་རྟོགས་པ་ཐེག་ཆེན་གྱི་རྟོགས་པར་གནས་འགྱུར་བ་མི་སྲིད་པ་སོགས་ཇི་སྲིད་ལྕེའི་དབང་བོ་ངལ་བར་མ་གྱུར་གྱི་བར་དུ་བརྗོད་པར་བྱའོ། །ཡང་ལྡན་གཞིའི་ཀུན་གཞིའི་རྣམ་ཤེས་དེ་རྫས་ཐ་དད་པ་གསུམ་དུ་ཐལ། ལྡན་ཆོས་སྡོམ་པ་གསུམ་གྱི་བག་ཆག་རྫས་ཐ་དད་ཡིན་པའི་ཕྱིར། གལ་ཏེ་ཀུན་གཞི་ཤེས་རྒྱུད་སྔ་ཕྱི་ལ་བརྩིའོ་སྙམ་ན་འོ་ན་གསུམ་ལྡན་གྱི་དོན་མེད་པར་ཐལ། གང་རུང་གཅིག་སྐྱེས་བའི་ཚེ་ཅིག་ཤོས་འགགས་པའི་ཕྱིར་འོན་ཏེ་ཀུན་གཞི་ལ་སྡོམ་གསུམ་གྱི་བག་ཆགས་ངོ་བོ་གཅིག་ཏུ་ལྡན་ནོ་ཞེ་ན། འོ་ན་གཏོང་ཐོབ་ཀྱི་ཆོ་ག་གཅིག་ཏུ་འགྱུར་རོ་ཞེས་བརྗོད་ན་ཐལ་འགྱུར་གསུམ་གྱི་འཁོར་གསུམ་བླངས་ཏེ། གཞན་ལ་སྐྱོན་དེ་ལྟར་དུ་བརྗོད་ཅིང༌། རང་ཉིད་ཀྱིས་ཀུན་གཞི་ལ་སྡོམ་གསུམ་བག་ལ་ཉལ་གྱི་ཚུལ་དུ་ལྡན་པ་དང༌། ཀུན་གཞི་བག་ཆགས་མང་པོ་ཅན། །ཡིན་ཀྱང་ཤེས་རྒྱུད་ཐ་དད་མེད། །ཅེས་ཁས་བླངས་པའི་ཕྱིར་རོ། །ངོ་བོ་གཅིག་ཡིན་ན་གཏོང་ཐོབ་ཀྱི་ཆོ་ག་གཅིག་ཏུ་འགྱུར་ཞེས་པ་འདི་ཉིད་དེང་སང་ཡང་སྨྲ་བ་མང་པོ་འདུག་པས་འདི་ལ་དཔྱད་པར་བྱ་སྟེ། སྤྱིར་ངོ་བོ་གཅིག་པ་ལ་གྲུབ་བདེ་རྫས་གཅིག་པ་དང༌། ངོ་བོ་གྲུབ་ཅིང་རྫས་ཐ་དད་མེད་པ་ཙམ་ལ་ངོ་བོ་གཅིག་པར་བྱས་པ་གཉིས་ལས་དང་པོ་ལ་སྐྱེ་འཇིག་ཅིག་ཆར་དུ་བྱེད་པ་དགོས་ཀྱང༌། སྡོམ་གསུམ་རིམ་བཞིན་དུ་བླངས་པ་གནས་གྱུར་ན་ངོ་བོ་གཅིག་ཏུ་གནས་པ་ནི་གྲུབ་བདེ་རྫས་གཅིག་པ་མ་ཡིན་པས་སྐྱོན་མི་གནས་ལ་ཕྱི་མ་ལ་གཏོང་ཐོབ་ཀྱི་ཆོ་ག་གཅིག་པ་མི་དགོས་ཏེ།
གལ་ཏེ་དགོས་ན་བསླབ་པ་ཚིག་གསུམ་རིམ་ཅན་དུ་བླངས་པའི་དགེ་སློང་གི་རྒྱུད་ཀྱི་དགེ་བསྙེན་དང༌།
དགེ་ཚུལ་དང༌། དགེ་སློང་གི་སྡོམ་པའི་སྲོག་གཅོད་སྤོང་བའི་སྤོང་སེམས་གསུམ་པོ་གཏོང་ཐོབ་ཀྱི་ཆོ་ག་གཅིག་ཏུ་ཐལ། ངོ་བོ་གཅིག་ཡིན་པའི་ཕྱིར། །གལ་ཏེ་དེ་ཡང་ངོ་བོ་ཐ་དད་དོ་ཞེ་ན་དེ་ལྟ་བུའི་དགེ་སློང་གི་རྒྱུད་ཀྱི་གཙོ་བོ་ཡིད་ཀྱི་རྣམ་པར་ཤེས་པའི་འཁོར་དུ་དུས་ཅིག་ཆར་དུ་བསླབ་ཚིགས་གསུམ་གྱི་སྤོང་སེམས་འབྱུང་མི་སྲིད་པར་ཐལ། བསླབ་ཚིགས་གསུམ་གྱི་སྤོང་སེམས་རྫས་ཐ་དད་པ་གང་ཞིག །གཙོ་བོ་སེམས་གཅིག་གི་འཁོར་དུ་སེམས་བྱུང་སེམས་པ་རྫས་ཐ་དད་པ་གཉིས་དུས་མཉམ་དུ་འབྱུང་མི་སྲིད་པའི་ཕྱིར། གཞན་ཡང་སྤང་བྱ་ཉིས་~387~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
བརྒྱ་ལྔ་བཅུ་རྩ་གསུམ་པོ་ཐམས་ཅད་སྤོང་བའི་སྤོང་སེམས་རྣམ་རྫས་ཐ་དད་དམ་རྫས་གཅིག་པ་ཡིན། དང་པོ་
ལྟར་ན་གཙོ་སེམས་གཅིག་གི་འཁོར་དུ་དུས་གཅིག་ལ་སྤང་བྱ་ཉིས་བརྒྱ་ལྔ་བཅུ་རྩ་གསུམ་སྤོང་བའི་སྤོང་སེམས་འབྱུང་མི་སྲིད་པར་ཐལ། སྤོང་སེམས་དེ་རྣམས་སྤང་བའི་གྲངས་བཞིན་དུ་རྫས་ཐ་དད་ཡིན་པའི་ཕྱིར། འདོད་ན་དགེ་སློང་གི་རྒྱུད་ལ་ཁོ་བོས་སྤང་བྱ་ཉིས་བརྒྱ་ལྔ་བཅུ་རྩ་གསུམ་པོ་ཐམས་ཅད་སྤོང་ངོ་སྙམ་པའི་བློ་སྐྱེ་མི་སྲིད་པར་ཐལ་ལོ། །གཉིས་པ་ལྟར་ན། སྤང་བྱ་ཉིས་བརྒྱ་ལྔ་བཅུ་རྩ་གསུམ་པོ་སྤོང་བའི་སྤོང་སེམས་རྣམས་གཏོང་ཐོབ་ཀྱི་ཆོ་ག་གཅིག་ཏུ་ཐལ། ངོ་བོ་གཅིག་ཡིན་པའི་ཕྱིར། རྟགས་ཁྱབ་ཁས། འདོད་ན་དེ་ལྟ་བུའི་དགེ་སློང་གིས་བསླབ་པ་ཕུལ་བའི་ཚེ་སྲོག་གཅོད་སྤོང་བའི་སྤོང་སེམས་གཏོང་བར་ཐལ། གསོག་འཇོག་སྤོང་བའི་སྤོང་སེམས་གཏོང་བའི་ཕྱིར། འདོན་ན་དེའི་ཚེ་དགེ་བསྙེན་དང་དགེ་ཚུལ་གྱི་སྡོམ་པ་ཡང་གཏོང་བར་འགྱུར་རོ། ། གཞན་ཡང་དགེ་ཚུལ་གྱི་སྡོམ་པ་ཐོབ་པའི་ཚེ་བྱིན་ལེན་མ་བྱས་པར་ཟ་བ་སྤོང་བའི་སྤོང་སེམས་ཐོབ་པར་ཐལ། སྲོག་གཅོད་སྤོང་བའི་སྤོང་སེམས་ཐོབ་པའི་ཕྱིར། ཁྱབ་པ་ཁས། འདོད་ན་དེའི་ཚེ་དགེ་སློང་གི་སྡོམ་པ་ཡང་ཐོབ་པར་འགྱུར་རོ། །དེས་ན་ངོ་བོ་གཅིག་ན་གཏོང་ཐོབ་ཅིག་ཆར་དུ་བྱེད་པར་འགྱུར་རོ་ཞེས་པ་ནི་སྐྱེ་འཇིག་ཅིག་ཆར་དུ་བྱེད་ན་གཏོང་ཐོབ་ཅིག་ཆར་དུ་བྱེད་དགོས་སྙམ་དུ་སེམས་པར་སྣང་བས་རྟོག་གེའི་གནད་མ་ཤེས་པ་སྟེ་སྐྱེ་འཇིག་ནི་སྐད་ཅིག་ལ་འཇོག་ལ། གཏོང་ཐོབ་ནི་རྒྱུན་ལ་འཇོག་པའི་ཕྱིར་རོ། །
གཞན་དུ་ན་སྡོམ་པ་ཐམས་ཅད་རང་གྲུབ་དུས་ཀྱི་སྐད་ཅིག་གཉིས་པར་གཏོང་བར་ཐལ། རང་གྲུབ་དུས་
ཀྱི་སྐད་ཅིག་གཉིས་པར་ཞིག་ཟིན་པའི་ཕྱིར་ཏེ། དངོས་པོ་ཡིན་པའི་ཕྱིར། གཉིས་པ་གཏོང་བའི་ཚེ་རིམ་དང་ཅིག་ཆར་གང་དུ་གཏོང་དཔྱད་པ་ལ་གཉིས་ཏེ། སྡོམ་པ་གསུམ་རིམ་ཅན་དུ་བླངས་པའི་དགེ་སློང་རྡོ་རྗེ་འཛིན་པ་ལྟ་བུའི་གཏོང་ཚུལ་དང༌། དབང་བསྐུར་གྱི་ཆོ་ག་ཁོ་ན་ལས་སྡོམ་གསུམ་ཆར་ཐོབ་པའི་གཏོང་ཚུལ་ལོ། །དང་པོ་ནི་སྡོམ་པ་སོ་སོའི་གཏོང་ཚུལ་ནི་གོང་དུ་ཡང་ཅུང་ཟད་བཤད་ཟིན་གྱི་རྒྱས་པར་ནི་གཞུང་སོ་སོའི་སྟེང་དུ་ཤེས་པར་བྱས་ལ། སྤྱིར་རིམ་གྱིས་བླང་པའི་གསུམ་ལྡན་གྱི་གཏོང་ཚུལ་དགེ་སློང་གི་སྡོམ་པ་གཏོང་ནས་གོང་མ་གཉིས་པོ་མི་གཏོང་
༡བ་དང༌། གོང་མ་གཉིས་བཏང་ནས་དགེ་སློང་གི་སྡོམ་པ་མི་གཏོང་ ༢བ་དང༌། དགེ་སློང་གི་
སྡོམ་པ་དང་སྔགས་སྡོམ་གཉིས་བཏང་ནས་བྱང་སེམས་ཀྱི་སྡོམ་པ་མི་བཏང་ ༣བ་དང༌། སྔགས་སྡོམ་བཏང་ནས་
འོག་མ་གཉིས་མི་བཏང་ ༤བ་དང༌། གསུམ་ཆར་དུས་མཉམ་དུ་བཏང་ ༥བ་དང་རྣམ་པ་ལྔ་ལས། དང་པོ་ནི། དེ་ལྟ་
བུའི་དགེ་སློང་གིས་སེམས་ཅན་གྱི་དོན་དུ་འགྱུར་བ་སོགས་དགོས་ཆེད་ཁྱད་པར་ཅན་གྱི་ཚེ་དགེ་སློང་གི་བསླབ་པ་ཕུལ་བ་དང༌། ཤི་འཕོས་པའི་ཚེ་དགེ་སློང་གི་སྡོམ་པ་གཏོང་སྟེ། དེའི་གཏོང་རྒྱུ་བྱུང་བའི་ཕྱིར། དེའི་ཚེ་གོང་མ་~388~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གཉིས་མི་གཏོང་སྟེ་གཏོང་རྒྱུ་མ་བྱུང་བའི་ཕྱིར། གཉིས་པ་ནི། དེ་ལྟ་བུའི་དགེ་སློང་གི་སྨོན་སེམས་གཏོང་བའམ།
བྱང་སེམས་ཀྱི་སྡོམ་པའི་ཕམ་འདྲ་ཀུན་དཀྲིས་དྲག་པོས་སྤྱད་པའི་ཚེ་གོང་མ་གཉིས་གཏོང་སྟེ། བྱང་སེམས་ཀྱི་སྡོམ་པའི་གཏོང་རྒྱུ་བྱུང་བའི་ཕྱིར་དང༌། སྔགས་སྡོམ་གྱི་རྩ་ལྟུང་ལྔ་པའམ་གཉིས་པ་བྱུང་བའི་ཕྱིར་རོ། །དགེ་སློང་གི་སྡོམ་པ་མི་གཏོང་སྟེ། གཏོང་རྒྱུ་མ་བྱུང་བའི་ཕྱིར་རོ། །གསུམ་ནི། དེ་ལྟ་བུའི་དགེ་སློང་གིས་དགོས་ཆེད་ཁྱད་པར་ཅན་མེད་པར་དགེ་སློང་གི་ཕམ་པ་བཞི་སྤྱད་ན་དགེ་སློང་གི་སྡོམ་པ་དང་སྔགས་སྡོམ་གཉིས་ཀ་གཏོང་སྟེ༑ དགེ་སློང་གི་སྡོམ་པ་ལ་ལྟོས་པའི་ཕམ་པ་བྱུང་བའི་ཕྱིར་དང༌། སྔགས་སྡོམ་གྱི་རྩ་ལྟུང་གཉིས་པ་བྱུང་བའི་ཕྱིར་རོ། །བྱང་སེམས་ཀྱི་སྡོམ་པ་མི་གཏོང་སྟེ། རང་གི་ཚོགས་ཐོབ་ཅིང་དེའི་གཏོང་རྒྱུ་མ་བྱུང་བའི་ཕྱིར་རོ། ། བཞི་པ་ནི། །དེ་ལྟ་བུའི་དགེ་སློང་གིས་རྩ་ལྟུང་བདུན་པ་དང༌། བརྒྱད་པ་ལྟ་བུ་ཐུན་མོང་མ་ཡིན་པ་རྣམས་སྤྱད་པའི་ཚེ་སྔགས་སྡོམ་གཏོང་སྟེ། དེའི་ཚེ་རྩ་ལྟུང་བྱུང་བའི་ཕྱིར་རོ། །
འོག་མ་གཉིས་མི་གཏོང་སྟེ། དེའི་གཏོང་རྒྱུ་མ་བྱུང་བའི་ཕྱིར་རོ། །ལྔ་པ་ནི། དེ་ལྟ་བུའི་དགེ་སློང་གིས་
སྨོན་སེམས་བཏང་ནས་སོ་ཐར་གྱི་ཕམ་པ་བཞི་སྤྱད་པའི་ཚེ་གསུམ་ཆར་གཏོང་སྟེ་དགེ་སློང་གི་སྡོམ་པའི་ཕམ་པ་བྱུང་བའི་ཕྱིར་དང༌། བྱང་སེམས་ཀྱི་སྨོན་སེམས་གཏང་བའི་ཕྱིར་དང༌། སྔགས་ཀྱི་བདེ་གཤེགས་བཀའ་འདས་བྱུང་བའི་ཕྱིར་རོ། །འདི་ལ་བྱང་སེམས་ཀྱི་སྡོམ་པ་བཏང་ནས་སྔགས་སྡོམ་བཏང་ནས་སྔགས་སྡོམ་མི་གཏོང་བའི་མུ་ནི་མེད་དོ། །བྱང་སེམས་ཀྱི་སྡོམ་པ་གཏོང་བའི་རྒྱུ་ལ། ཀུན་དཀྲིས་དྲག་པོས་བྱང་སེམས་ཀྱི་ཕམ་པ་སྤྱད་པ་དང༌། སྨོན་སེམས་གཏོང་བ་གཉིས་སུ་ངེས་པ་ལས་དང་པོ་ནི་བདེ་གཤེགས་བཀའ་འདས་ཀྱི་རྩ་ལྟུང་དང༌། གཉིས་པ་ལ་ནི་རྩ་ལྟུང་ལྔ་པ་བྱུང་བའི་ཕྱིར་དང༌། སྔགས་སྡོམ་ཡང་བྱང་སེམས་ཀྱི་སྡོམ་པའི་བྱེ་བྲག་ཡིན་པའི་ཕྱིར། དེ་བཞིན་དུ་དགེ་སློང་ལ་སོགས་པའི་རིས་བདུན་བཏང་ནས་གོང་མ་གཉིས་མི་གཏང་བའི་མུ་ཡོད་པ་ཡིན་གྱི༑ སོ་ཐར་བཏང་ནས་གོང་མ་གཉིས་མི་གཏོང་བའི་མུ་ནི་ཡོད་པ་མ་ཡིན་ཏེ། གོང་མ་གཉིས་སོ་ཐར་གྱི་སྡོམ་པའི་བྱེ་བྲག་ཡིན་པའི་ཕྱིར་རོ། །གཉིས་པ་ནི་སྡོམ་པ་འོག་མ་གཉིས་ལེན་པའི་ཆོ་ག་སྔོན་དུ་མ་སོང་བར་དབང་བསྐུར་གྱི་ཆོ་ག་གཅིག་པུ་ལས་སྡོམ་པ་གསུམ་ཐོབ་པ་ལ་ནི་སྔགས་ཀྱི་རྩ་ལྟུང་བྱུང་བའི་ཚེ་སྡོམ་པ་གསུམ་ཆར་གཏོང་སྟེ། དེ་ལྟ་བུའི་སྡོམ་པ་གསུམ་ཀ་ཡང་སྔགས་སྡོམ་གཅིག་པུ་ལ་ལྡོག་པའི་སྒོ་ནས་གསུམ་དུ་ཕྱེ་བ་ཙམ་ཡིན་པའི་ཕྱིར་དང༌། ལེན་པའི་ཆོ་ག་ཡང་དབང་བསྐུར་ཁོ་ན་ལས་ཐོབ་དགོས་པ་ཡིན་གྱི་ཆོ་ག་གཞན་ལས་མ་ཐོབ་པའི་ཕྱིར༌རོ། །འོན་ཀྱང་སྨོན་སེམས་མ་བཏང་ན་རྩ་ལྟུང་བྱུང་བས་སྡོམ་པའི་ལྡོག་པ་བཏང་ཡང་ཀུན་རྫོབ་བྱང་ཆུབ་སེམས་ཀྱི་ལྡོག་པ་མི་བཏང་བ་ནི་ཡོད་དོ། །~389~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
རིགས་པ་འདི་ལ་བརྟེན་ནས་སོ་ཐར་ལེན་པའི་ཆོ་ག་སྔོན་དུ་མ་སོང་བར་བྱང་སེམས་ཀྱི་སྡོམ་པ་ཐོབ་
པའི་གཉིས་ལྡན་ཡང་བྱང་སེམས་ཀྱི་སྡོམ་པ་གཏོང་བར་ཤེས་པར་བྱ་ཞིང་བྱང་སེམས་ཀྱི་སྡོམ་པ་ཆོ་གའི་སྒོ་ནས་
མ་བླངས་པར་སོ་ཐར་རིས་བརྒྱད་པོ་བྱང་ཆུབ་སེམས་ཀྱི་ཟིན་པའི་སྒོ་ནས་བླངས་པའི་གཉིས་ལྡན་ལ་ཡང་ཐོབ་པའི་གཉིས་ལྡན་ལ་ཡང་སོ་ཐར་བཏང་བའི་ཚེ་སྡོམ་པ་གཉིས་ཆར་བཏང་བར་ཤེས་པར་བྱའོ། །དའི་ཀུན་རྫོབ་བྱང་ཆུབ་སེམས་ཀྱི་ལྡོག་པ་མི་གཏོང་སྟེ། གཞུང་ལས། ཐེག་ཆེན་སོ་སོར་ཐར་ཡིན་ཡང༌། དགེ་སློང་ལ་སོགས་སྡོམ་པ་ཡི། །ལྡོག་པ་ཤི་བའི་ཚེ་ན་གཏོང༌། བྱང་སེམས་ཀྱི་ལྡོག་པ་དང༌། །དེ་ཡི་འབྲས་བུ་ཤི་ཡང་འབྱུང༌། ། ཞེས་གསུངས་པས་སོ། །
དོན་འདི་མ་རྟོགས་པར་གཞུང་འདིའི་དོན་ལ་ཐེག་ཆེན་སོ་ཐར་དང་ལྡན་པའི་དགེ་སློང་ཤི་འཕོས་པའི་ཚེ་
དགེ་སློང་གི་སྡོམ་པའི་ལྡོག་པ་བཏང་ནས་ངོ་བོ་མི་གཏོང་བ་དང་། ཡང་ཁ་ཅིག་དགེ་སློང་གི་སྡོམ་པའི་ལྡོག་པ་བཏང་བྱང་སེམས་ཀྱི་སྡོམ་པ་མི་གཏོང་བ་ཡིན་ཞེས་འཆད་པ་ནི་བབ་ཅོལ་འབའ་ཞིག་ཡིན་ཏེ། དགེ་སློང་གི་སྡོམ་པའི་ངོ་བོ་མི་གཏོང་ན་ཤི་འཕོས་ནས་ཀྱང་དགེ་སློང་དུ་འགྱུབ་པ་ལ་སོགས་ཀྱི་སྐྱོན་མཐའ་དག་ཐོག་ཏུ་འབབ་པའི་ཕྱིར་དང༌། བྱང་སེམས་ཀྱི་སྡོམ་པ་མི་གཏོང་བར་འདོད་པ་ཡང་སྐབས་མ་ཡིན་ཏེ། གཞུང་འདིས་བྱང་སེམས་ཀྱི་སྡོམ་པ་རང་གི་ཆོ་གས་མ་བླངས་པར་བྱང་ཆུབ་ཀྱི་སེམས་ཀྱིས་ཟིན་པའི་སོ་ཐར་རིས་བརྒྱད་ཀྱི་གཏོང་ཚུལ་འཆད་པའི་སྐབས་ཡིན་པའི་ཕྱིར་རོ། །ཡང་ཁ་ཅིག་ན་རེ། དགེ་སློང་རྡོ་རྗེ་འཛིན་པའི་རྒྱུད་ཀྱི་སྔགས་སྡོམ་ཡིན་ན་ཐུན་མོང་མ་ཡིན་པའི་རྩ་ལྟུང་བྱུང་བའི་ཚེ་གཏོང་བས་ཁྱབ་པ་ཐལ། དེའི་ཚེ་དེའི་རྒྱུད་ཀྱི་སྔགས་སྡོམ་མཐའ་དག་གཏོང་བའི་ཕྱིར། འདོད་ན་དགེ་སློང་རྡོ་རྗེ་འཛིན་པའི་རྒྱུད་ཀྱི་དགེ་སློང་གི་སྡོམ་པ་ཆོས་ཅན། དེར་ཐལ། དེའི་ཕྱིར། འཁོར་གསུམ་ཁས་བླངས་སོ་སྙམ་ན་སྔ་མ་ལ་ཁྱབ་པ་མེད་དེ། ཉན་ཐོས་ཀྱི་དགེ་སློང་གིས་བྱང་ཆུབ་མཆོག་ཏུ་སེམས་བསྐྱེད་ཚེ་དམན་སེམས་ཀྱིས་ཟིན་པའི་ཉམས་ལེན་མཐའ་དག་གཏོང་ངམ་མི་གཏོང༌། མི་གཏོང་ན་ཧ་ཅང་ཐལ་ཞིང༌། གལ་ཏེ་གཏོང་ན་ཉན་ཐོས་ཀྱི་དགེ་སློང་གི་རྒྱུད་ཀྱི་དམན་སེམས་ཀྱིས་ཟིན་པའི་ཉམས་ལེན་ཡིན་ན། བྱང་ཆུབ་མཆོག་ཏུ་སེམས་བསྐྱེད་པའི་ཚེ་གཏང་བས་ཁྱབ་པར་ཐལ། དེའི་ཚེ་དེའི་རྒྱུད་ཀྱི་དམན་སེམས་ཀྱིས་ཟིན་པའི་ཉམས་ལེན་མཐའ་དག་གཏོང་བའི་ཕྱིར། རྟགས་ཁྱབ་ཁས་བླངས། འདོད་ན་ཉན་ཐོས་ཀྱི་དགེ་སློང་གི་རྒྱུད་ཀྱི་དགེ་སློང་གི་སྡོམ་པ་ཆོས་ཅན། དེར་ཐལ། དེའི་ཕྱིར། འདོད་ན། གང་ཟག་དེས་བྱང་ཆུབ་མཆོག་ཏུ་སེམས་བསྐྱེད་པའི་རྗེས་སུ་དགེ་སློང་གི་སྡོམ་པ་མེད་པར་འགྱུར་རོ། །
གལ་ཏེ་ཁོ་ན་རེ། དེ་ལྟ་བུའི་དགེ་སློང་གིས་བྱང་ཆུབ་མཆོག་ཏུ་སེམས་བསྐྱེད་པའི་ཚེ་སྔར་གྱི་དགེ་སློང་~390~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
གི་སྡོམ་པ་ཡང་གཏོང་སྟེ། དེའི་ཚེ་སྔར་གྱི་དགེ་སློང་གི་སྡོམ་པ་དེ་མེད་པའི་ཕྱིར་ཞེ་ན། འདི་ནི་སྐད་ཅིག་ཕྱི་མའི་
ཚེ་སྐད་ཅིག་སྔ་མ་མི་གཏོང་བའི་སྒོ་ནས་སྐྱོན་བརྗོད་པར་སྣང་བར་དེའི་ལན་ལ་ཁོ་བོ་འབའ་ཞིག་གིས་ངལ་བ་ཅི་ཞིག་བྱར་ཡོད། འོན་ཀྱང་ཁྱེད་ཀྱི་རྨོངས་པ་གསལ་བའི་དོན་དུ་རྣམ་གསལ་གྱི་དཔེ་བརྗོད་ན་དགེ་སློང་རྡོ་རྗེ་འཛིན་པ་ཤི་འཕོས་པའི་ཚེ་དེའི་རྒྱུད་ཀྱི་སྔགས་སྡོམ་གཏོང་བར་ཐལ། དེ་ཤི་འཕོས་ནས་ལྷར་སྐྱེས་པའི་ཚེ་དེའི་རྒྱུད་ལ་དགེ་སློང་རྡོ་རྗེ་འཛིན་པའི་རྒྱུད་ཀྱི་སྔགས་སྡོམ་མེད་པའི་ཕྱིར་ཞེས་བརྗོད་ན་ལན་ཅི་ཡོད་དམ་སོམས་ཤིག །དྲུག་པ་གསུམ་ལྡན་གྱི་གང་ཟག་གིས་སྡོམ་པ་གསུམ་ཉམས་སུ་ལེན་ཚུལ་ལ་གཉིས་ཏེ། སོ་སོའི་བསླབ་བྱ་ལ་སློབ་ཚུལ་དང༌། རེ་རེ་ཡང་གསུམ་ལྡན་དུ་ཉམས་སུ་ལེན་པའི་ཚུལ་ལོ། དང་པོ་ནི། རྟེན་གྱི་གང་ཟག་སྡོམ་གསུམ་རིམ་ཅན་དུ་བླངས་བའི་དགེ་སློང་རྡོ་རྗེ་འཛིན་པ་དེས་ཇི་སྲིད། བསླབ་དང་དབང་ལས་རྣམ་པར་གྲོལ། ཞེས་གསུངས་པ་ལྟ་བུའི་རྟོགས་པ་མ་ཐོབ་ཀྱི་བར་དུ་རང་རྒྱུད་ཀྱི་སྡོམ་པ་གསུམ་གྱི་བསླབ་བྱ་རྣམས་ལ་སེམས་ཅན་གྱི་དོན་དུ་འགྱུར་བ་སོགས་ཀྱི་དགོས་པ་ཁྱད་པར་ཅན་མེད་པའི་ཚེ་སོ་སོའི་གཞུང་ལས་འབྱུང་བ་བཞིན་བསླབ་དགོས་ཏེ། གསང་བ་འདུས་པའི་བཤད་རྒྱུད་ལས། ཕྱི་རུ་ཉན་ཐོས་སྤྱོད་པ་བསྲུང༌། །ནང་དུ་འདུས་པའི་དོན་ལ་དགའ། །ཞེས་པ་དང༌། རྡོ་རྗེ་གུར་ལས། ཉན་ཐོས་སྤྱོད་པ་སྲུང་བ་པོ། །ཞེས་པ་དང༌། ལྟུང་བ་འཆད་པའི་སྐབས་སུ་ཡང༌། སྡོམ་པ་གཉིས་ཀྱི་བཅས་པ་ལས། །དགོས་པ་མེད་པར་འདའ་བ་དང༌། །ཞེས་སོགས་དགོས་མེད་དུ་བཅས་པ་ལས་འདས་པ་ཡན་ལག་གི་ལྟུང་བར་བཤད་པའི་ཕྱིར་དང༌།
སྤྱོད་འཇུག་ལས། འཇིག་རྟེན་མ་དད་གྱུར་པ་རྣམས། མཐོང་དང་དྲིས་ཏེ་སྤང་བར་བྱ། །ཞེས་པ་དང༌།
རྐང་པ་བརྐྱང་སྟེ་མི་འདུག་ཅིང༌། །ཞེས་སོགས་ཀྱི་བསླབ་བྱ་མང་དུ་གསུངས་པའི་ཕྱིར་དང༌། གཞུང་འདིར་ཡང༌། འདི་ལ་སྡིག་ཏོ་མི་དགེའི་ཕྱོགས། །ཕལ་ཆེར་ཉན་ཐོས་ལུགས་བཞིན་བསྲུངས། ཞེས་སོགས་མང་དུ་གསུངས་པའི་ཕྱིར་རོ། །སེམས་ཅན་གྱི་དོན་དུ་འགྱུར་བ་སོགས་དགོས་པ་ཁྱད་པར་ཅན་ཡོད་པའི་ཚེ་རྟེན་གྱི་གང་ཟག་དེ་ལྟ་བུ་ལ་ལུས་ངག་གི་བཅས་པ་ཐམས་ཅད་ཀྱང་གནང་སྟེ། སྤྱོད་འཇུག་ལས། ཐུགས་རྗེ་མངའ་བ་རིང་གཟིགས་པས། །བཀག་པ་རྣམས་ཀྱང་དེ་ལ་གནང༌། །ཞེས་པ་དང༌། བཞི་བརྒྱ་པ་ལས། བསམ་པས་བྱང་ཆུབ་སེམས་དཔའ་ལ། །དགེ་བའམ་ཡང་ན་མི་དགེ་བ། །ཐམས་ཅད་དགེ་ལེགས་ཉིད་འགྱུར་ཏེ། །གང་ཕྱིར་སེམས་དེ་གཙོ་བའི་ཕྱིར། །ཞེས་པ་དང༌། གཞུང་འདིར་ཡང༌། འཇིག་རྟེན་འཇུག་པའི་རྒྱུ་གྱུར་ན། །ཐེག་ཆེན་སོ་སོར་ཐར་ལ་གནང༌། །ཞེས་སོགས་གསུངས་པའི་ཕྱིར་རོ། །གཉིས་པ་ནི། བྱང་ཆུབ་སེམས་དཔའ་ཕྱག་ན་པདྨོའི་རྣམ་པར་འཕྲུལ་བ་རྣལ་འབྱོར་གྱི་དབང་ཕྱུག་ས་སྐྱ་པ་ཆེན་པོའི་ཞལ་ནས་དེ་ལྟར་དབང་བཞིའི་ལམ་དེ་~391~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
དག་བསྡུས་ནས་ཉམས་སུ་ལེན་ན་སྡོམ་པ་གསུམ་ལྡན་གྱིས་སྒོམ་དགོས་ཏེ། སོ་སོར་ཐར་པའི་སྡོམ་པ་དགེ་
བསྙེན་ནས་དགེ་སློང་གི་བར་ཐོབ་པ་བྱང་ཆུབ་སེམས་དཔའི་སྨོན་འཇུག་གི་སེམས་བསྐྱེད་ཐོབ་པ་གསང་སྔགས་ཀྱི་དབང་བཞིའི་སྡོམ་པ་ཐོབ་པའོ། །དེ་ལ་ཉན་ཐོས་ཉོན་མོངས་པའི་སྐྱོན་ཤེས་པར་བྱས་ནས་མྱུར་དུ་སྤོང༌། བྱང་ཆུབ་སེམས་དཔས་སྐྱོན་ཡོན་འདྲེས་པར་བྱས་ནས་གནས་འགྱུར། གསང་སྔགས་པས་ཉོན་མོངས་པ་གང་སྐྱེས་པ་དེའི་ཚེ་ཆོས་ཅན་དང་ཆོས་ཉིད། དབྱིངས་དང་ཡེ་ཤེས་གཉིས་སུ་མེད་པར་གཟུགས་ཀྱི་སྐུ་དང་ཆོས་ཀྱི་སྐུ་གཉིས་ཀྱི་ངོ་བོ་ཤེས་པར་བྱས་ན་ལྷུན་གྲུབ་དང་གནས་འགྱུར་གྱི་སྐུ་སྒྲུབ་པར་བྱེད་དོ། །དེ་ལྟར་ཤེས་པར་བྱས་ཏེ་མཚན་མ་དང་རྣམ་རྟོག་ཡེ་ཤེས་ཀྱིས་དབང་དུ་བསྡུ་བའི་ཕྱིར་འདི་ལྟར་བསྒོམ་སྟེ་དཔེར་ན་བདག་ལ་འདོད་ཆགས་སྐྱེས་ན་གཉེན་པོས་འདོད་ཆགས་ཀྱི་དབང་དུ་མི་གཏོང་བ་ནི་སོ་སོར་ཐར་བའི་སྡོམ་པའོ། །དེ་ནས་སེམས་ཅན་ཐམས་ཅད་ཀྱི་ཉོན་མོངས་པ་བདག་ལ་སྨིན་ནས་སེམས་ཅན་གྱི་ཉོན་མོངས་པ་བག་ཆགས་དང་བཅས་པ་བྲལ་ནས་མངོར་པར་རྫོགས་པར་འཚང་རྒྱ་བར་གྱུར་ཅིག་ཅེས་བྱང་ཆུབ་ཀྱི་སེམས་སྒོམ་པ་ནི་བྱང་ཆུབ་སེམས་དཔའི་སྡོམ་པའོ། །དེ་ནས་རང་ཡི་དམ་ལྷར་བསྒོམ། བླ་མ་སྤྱི་བོའམ་སྙིང་ཁར་བསྒོམས་ལ་མོས་གུས་བྱས། སེམས་རྫོགས་རིམ་གྱི་ཡེ་ཤེས་དྲན་པར་བྱ་སྟེ་རང་གི་ལུས་ངག་ཡིད་གསུམ་སངས་རྒྱས་ཆོས་ཀྱི་སྐུ་དང༌། གཟུགས་སྐུར་སྒོམ་པ་ནི་རིག་འཛིན་སྔགས་ཀྱི་སྡོམ་པའོ། །
དེ་ནས་དགེ་བའི་རྩ་བ་སངས་རྒྱས་ཐོབ་པར་གྱུར་ཅིག་ཅེས་བསྔོ་བ་དང༌། དེ་མ་རྟོགས་པའི་སེམས་ཅན་
ལ་སྙིང་རྗེ་སྒོམ་པ་དང༌། ཆོས་ཐམས་ཅད་རྨི་ལམ་ལྟ་བུའི་ངང་ལས་སྤྱོད་ལམ་བྱ་བ་སྡོམ་པ་གསུམ་མྱུར་དུ་སྨིན་པར་བྱེད་པའོ་ཞེས་གསུངས་པའི་དོན་ཉམས་ལེན་གྱི་རིམ་པ་ལ་སྦྱོར་བ་ནི་སེམས་རྒྱུད་ལ་འདོད་ཆགས་ལྟ་བུ་གཅིག་སྐྱེས་པའི་ཚེ་རང་ཉིད་རྟེན་དགེ་སློང་ལ་སོགས་པ་ཡིན་པ་རྒྱུ་མཚན་དུ་བྱས་ནས་སྤོང་བ་ནི་སོ་ཐར་གྱི་ཉམས་ལེན། དེའི་སྟེང་དུ་གཞན་གྱི་འདོད་ཆགས་འབྲས་བུ་དང་བཅས་པ་ཐམས་ཅད་རང་ལ་ལེན་ཞིང་རང་གི་བདེ་དགེས་སེམས་ཅན་དེ་དག་བདེ་བར་སྒོམ་པ་ནི་བྱང་སེམས་ཀྱི་སྡོམ་པའི་ཉམས་ལེན། དེ་ནས་བླ་མ་སྤྱི་བོའམ་སྙིང་ཁར་བསྒོམས་ནས་གུས་འདུད་དྲག་པོ་བྱས། འདོད་ཆགས་ཀྱི་གསལ་བའི་ངོ་བོ་དེ་ཉིད་འོད་དཔག་མེད་དུ་བསྒོམ་ནས་སེམས་བདེ་སྟོང་གི་ངང་ལ་མཉམ་པར་བཞག་པ་ནི་སྔགས་སྡོམ་གྱི་ཉམས་ལེན་ནོ། །དེ་བཞིན་དུ་ཉོན་མོངས་པ་གཞན་རྣམས་ལ་ཡང་ཅི་རིགས་པར་སྦྱར་བར་བྱའོ། །དེ་དག་ནི་སོ་ཐར་གསུམ་ལྡན་དུ་ཉམས་སུ་ལེན་པའི་ཚུལ་ཡིན་ལ། བྱང་སེམས་ཀྱི་སྡོམ་པ་གསུམ་ལྡན་དུ་ཉམས་སུ་ལེན་ཚུལ་ནི་གཞན་ལ་སྦྱིན་པ་གཏོང་བའི་ཚེ་ཡང་ཆང་དང་དུག་དང་མཚོན་ཆ་སོགས་པ་གཞན་ལ་གནོད་པའི་རྒྱུར་གྱུར་བའི་མ་དག་པའི་~392~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
སྦྱིན་པ་སྤོང་པ་ནི་སོ་ཐར་གྱི་ཉམས་ལེན། སྦྱིན་པས་འཁོར་དུ་བསྡུས་ནས་ཆོས་བསྟན་པས་གནས་སྐབས་དང༌།
མཐར་ཐུག་གི་ཕན་བདེ་ལ་འགོད་ཅིང་དེའི་ཚེ་ཡང་འཁོར་གསུམ་མི་དམིགས་པའི་ཤེས་རབ་ཀྱིས་ཟིན་པ་ནི་བྱང་སེམས་ཀྱི་སྡོམ་པའི་ཉམས་ལེན། ཐམས་ཅད་ཀྱང་ལྷ་དང་ཡེ་ཤེས་སུ་བྱིན་གྱིས་བརླབ་ནས་ལོངས་སྤྱོད་པ་ནི་སྔགས་སྡོམ་གྱི་ཉམས་ལེན་ནོ། །དེ་བཞིན་དུ་ཕ་རོལ་ཏུ་ཕྱིན་པའི་སྤྱོད་པ་ཐམས་ཅད་ཀྱང་གསུམ་ལྡན་དུ་ཉམས་སུ་ལེན་པར་བྱའོ། །སྔགས་སྡོམ་གསུམ་ལྡན་དུ་ཉམས་སུ་ལེན་པའི་ཚུལ་ནི་སྒྲུབ་ཐབས་གཅིག་ལ་ཡང་སྔོན་འགྲོ་ཐམས་ཅད་ཀྱང་སྡོམ་གསུམ་གྱི་ཉམས་ལེན་དང༌། དངོས་གཞི་ཡང་སྡོམ་གསུམ་གྱི་ཉམས་ལེན་དང༌། ལྷའི་སྐུ་དང་ཕྱག་མཚན་ཐམས་ཅད་ཀྱང་སྡོམ་གསུམ་གྱི་ཉམས་ལེན་དུ་འགྲོ་བའི་ཚུལ་བླ་མ་དམ་པ་བསྟེན་ཞིང༌། དྲི་མ་མེད་པའི་རྒྱུད་སྡེ་ལ་སྦྱང་ཏེ་ཤེས་པར་བྱའོ། །འདིར་ནི་ཇི་ལྟར་སྦྱོར་བའི་ཚུལ་རྒྱས་པར་སྤྲོ་བའི་སྐབས་མ་ཡིན་པས་མ་བྲིས་ལ། ཞེས་གསུངས་པས་སྦྱོར་ཚུལ་མདོར་བསྡུས་ཟུར་དུ་བཀོད་པ་ལས་ཤེས་པར་བྱའོ། །དེ་ལྟར་འབྱུང་བའི་ཤེས་བྱེད་ནི་གསང་བ་འདུས་པའི་མན་ངག་འགའ་ཞིག་ལས་ལམ་རིམ་པ་ལྔ་པོ་རེ་རེ་ལ་ཡང་རིམ་པ་ལྔ་ལྡན་དུ་ཉམས་སུ་ལེན་པའི་ཚུལ་བཤད་པ་དང༌། རྗེ་བཙུན་ནཱ་རོ་ཏ་བའི་འཁོར་ལོ་བདེ་མཆོག་གི་མན་ངག་འགའ་ཞིག་སྒྲུབ་ཐབས་སྤྱི་སྐུ་གསུམ་གྱི་ཉམས་ལེན་ལ་སྦྱོར་ཞིང་བྱེ་བྲག་ཏུ་དེ་རེ་རེ་ཡང་སྐུ་གསུམ་གྱི་ཉམས་ལེན་ལ་སྦྱོར་བའི་ཚུལ་བཤད་པ་དང༌། རྣལ་འབྱོར་དབང་ཕྱུག་གི་མན་ངག་ལས་དབང་བཞིའི་ལམ་རེ་རེ་ཡང་དབང་བཞི་ལྡན་དུ་ཉམས་སུ་ལེན་ཚུལ་བཤད་པ་བཞིན་འདིར་ཡང་ཉོན་མོངས་པ་རེ་རེ་སྤོང་བ་ལ་སྡོམ་པ་གསུམ་ལྡན་གྱི་ཉམས་ལེན་སྦྱོར་བར་གསུངས་པར་ཤེས་པར་ནུས་སོ། །མདོར་ན་ཕ་རོལ་ཏུ་ཕྱིན་པའི་གཞུང་ལུགས་ལས་གོ་སྒྲུབ་ཉམས་སུ་ལེན་པའི་ཚེ་ཕར་ཕྱིན་རེ་རེ་ཡང་ཕར་ཕྱིན་དྲུག་ལྡན་དུ་ཉམས་སུ་ལེན་པ་ལྟར་གསུམ་ལྡན་གྱི་གང་ཟག་གིས་སྡོམ་པ་གསུམ་པོ་རེ་རེ་ཡང་སྡོམ་པ་གསུམ་ལྡན་དུ་ཉམས་སུ་ལེན་པའི་ཚུལ་དྲི་མ་མེད་པའི་བཀའ་དང་བསྟན་བཅོས་ཀྱི་སྟེང་དུ་བློ་གྲོས་ཀྱི་མིག་རྒྱ་སྐྱེད་དེ་ཤེས་པར་བྱས་ནས་སྒོ་གསུམ་གྱི་བྱ་བ་རེ་རེས་ཀྱང་རང་གཞན་ལ་ཕན་བདེ་བསམ་གྱིས་མི་ཁྱབ་པ་སྒྲུབ་པར་བྱའོ། །སྔོན་དུས་འཇམ་དབྱངས་རྣམ་འཕྲུལ་ས་སྐྱ་པའི། །
རྗེ་བཙུན་གོང་མས་རྒྱལ་བསྟན་ཡོངས་རྫོགས་ཀྱི། །ཉམས་ལེན་འཁྲུལ་མེད་གཏན་ལ་ལེགས་ཕབ་ནས། །
རྨད་བྱུང་ལམ་བཟང་ཆེས་ཆེར་གསལ་བར་མཛད། །དེ་རྗེས་དེ་ཡི་བཀའ་སྲོལ་བླ་མེད་དེ། །རྒྱལ་བས་ལུང་བསྟན་ཀུན་མཁྱེན་ཨེ་ཝཾ་པ། །ཡབ་སྲས་བརྒྱུད་འཛིན་བཅས་པས་བཤད་སྒྲུབ་ཀྱིས། །འཛིན་སྐྱོང་སྤེལ་བས་དར་ཞིང་རྒྱས་པར་མཛད། །བཀའ་རྙིང་དགེ་ཕྱོགས་རྣམས་ཀྱིས་རང་རང་གི། །སྔོན་བྱོན་མཁས་གྲུབ་རྣམས་ཀྱི་~393~སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གནད་དོན་བསྡུས་པ་བློ་དམན་ཡིད་ཀྱི་མུན་སེལ་ཉི་འོད།
གསུང་རབ་ལ། །ཡིད་ཆེས་དད་ཐོབ་བཤད་སྒྲུབ་ཀྱིས་བརྩོན་པས། །རང་རང་ལུགས་ཀྱི་བསྟན་པ་དར་ཞིང་
གནས། །དེང་དུས་ས་སྐྱའི་ཕྱོགས་ཀྱིས་མཁས་བླུན་ཀུན། །རྒྱ་གར་མཁས་པའི་ལེགས་བཤད་འདི་མཆོག་ཡིན། ། བོད་ཀྱི་བླུན་པོས་ཉེར་བཤད་དེས་ཅི་བྱ། །ཟེར་ནས་རྗེ་བཙུན་གོང་མའི་གསུང་རབ་ཀུན། །ཕྱི་རོལ་གཞུང་བཞིན་དགོས་མེད་བོར་བ་ཡིས། །རང་ལུགས་བསྟན་པ་འདི་ཉིད་ནུབ་ལ་ཐུག །ཡོངས་རྫོགས་བསྟན་པའི་ཉམས་ལེན་གསུང་ངག་གི །མན་ངག་བརྒྱུད་བཤད་རྣམས་ལ་བཤད་སྒྲུབ་ཀྱིས། །འཇུག་པ་ལྟ་ཅི་སྒྲུབ་ཐབས་དཀྱིལ་ཆོག་གི། །གོ་དོན་ཙམ་ཡང་དོན་གཉེར་མི་བྱེད་པ། །འདི་ཉིད་བསྟན་པ་ནུབ་པ་མ་ཡིན་ནམ། །དེ་ཚུལ་བསམ་ནས་སྐྱོ་བ་གཏིང་ནས་སྐྱེ། །རིས་མེད་དགོས་ཞེས་ཟེར་འདི་ས་སྐྱ་པའི། །ཁྱད་ཆོས་ཡིན་གྱི་གཞན་གྱི་མ་ཡིན་ཏེ། །རང་རང་ལུགས་དེ་ཀུན་ལ་མཆོག་ཉིད་དུ། །བཟུང་ནས་དེ་ཉིད་ཁོ་ན་གཙོར་བྱེད་ཕྱིར། །ལམ་གྱི་ཐོག་མར་བསྟན་པའི་ཉམས་ལེན་གྱི། །སྙིང་པོ་སྡོམ་གསུམ་གནད་ལ་མཁས་དགོས་མོད། །དེ་དོན་འཁྲུལ་མེད་སྟོན་བྱེད་རབ་དབྱེ་ལ། །རྩོན་པ་ལྷུར་ལེན་ཡིན་ཞེས་བརྙེས་ནས་སྤོང༌། །དེས་ན་དེ་ཡི་སྤྱི་དོན་ཡིད་ནོར་ལས། །ཚིག་དོན་འགའ་ཞིག་བསྡུས་ནས་བྲིས་པ་འདི། །གོང་མའི་གསུང་ལ་བླུན་དད་བྱེད་པ་ཡི། །རྨོངས་པ་བདག་ལས་གཞན་ལ་དགོས་ཅི་ཡོད། །འོན་ཀྱང་བདག་ལ་རེ་ལྟོས་བྱེད་པ་ཡི། །བློ་དམན་འགའ་ཡི་ངོར་བྱས་འདི་ལ་ནི། ། མཁས་རྣམས་ཐུགས་ཁྲེལ་མ་མཛད་སྙིང་རྗེ་ཡི། །ཡུལ་དུ་ཟུང་ལ་བཟོད་པ་བཞེས་པར་རིགས། །ལྷག་བསམ་དག་པས་འདི་བྲིས་དགེ་བ་དེ། །ཚད་མ་སྙན་བརྒྱུད་བཞི་ལྡན་བསྟན་པ་ཉིད། །དར་ཞིང་རྒྱས་ལ་ཡུན་དུ་གནས་ཕྱིར་བསྔོ། །མཆོག་གསུམ་བདེན་པས་དེ་བཞིན་འགྲུབ་གྱུར་ཅིག །ཞེས་པ་འདི་ནི་མདོ་སྔགས་སྤྱི་དང་ཁྱད་པར་རྗེ་བཙུན་གོང་མའི་གསུང་རབ་མཐའ་དག་གི་དགོངས་དོན་འགྲེལ་བ་ལ་འགྲན་ཟླ་དང་བྲལ་བ་ཀུན་མཁྱེན་བསོད་ནམས་སེང་གེས་མཛད་པའི་སྡོམ་གསུམ་སྤྱི་དོན་ཡིད་བཞིན་ནོར་བུ་ལས་གཞུང་གི་བསྟན་ཚུལ་དང་འོད་འཕྲེང་རྩ་བ་སོགས་རྒྱས་སྤྲོས་རྣམས་བཞག །གནད་དོན་སྙིང་པོ་རྣམས་གསལ་བྱེད་ཅུང་ཟད་དང་བཅས་ཏེ་བདག་འདྲའི་བློ་དམན་པ་བཤད་སྒྲུབ་ལ་བརྩོན་འདོད་ཡོད་པ་རྣམས་ཀྱིས་ཐོག་མར་ལམ་གྱི་གཞི་རྩ་ངོས་ཟིན་པའི་ཕྱིར་དུ། འཇམ་དབྱངས་ཀུན་དགའ་རྣམ་རྒྱལ་གྱིས་ལྷག་བསམ་དག་པས་བྲིས་པའོ། །
༈ ཐུབ་པའི་ཆོས་ཚུལ་མ་དྲོས་མཚོ་ཆེན་ལས། །ལེགས་འོང་བདུད་རྩིའི་ཆུ་ཀླུང་འབུམ་ཕྲག་སྙེད། །
གངས་ལྗོངས་གདུལ་བྱའི་གདུང་བ་བསིལ་བའི་གཉེན། །སྔོན་བྱོན་ལོ་པཎ་དྲིན་ལས་ས་གསུམ་ཁྱབ། །ཡོང་རྫོགས་རྒྱལ་བའི་བསྟན་པ་ཇི་སྙེད་པའི། །ཉམས་ལེན་གནད་ཀྱི་སྙིང་པོ་སྡོམ་གསུམ་གྱི། །དགོངས་པ་ལེགས་པར་འཆད་ལ་ཟླ་མེད་པ། །འཇམ་མགོན་མི་ཡི་ཟོལ་འཆང་པཎྜི་ཏ། །ཀུན་དགའ་རྒྱལ་མཚན་གྱིས་སྦྱར་རབ་~394~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
དབྱེ་དང༌། །དེ་ཡི་དཀའ་འགྲེལ་ཀུན་མཁྱེན་གོ་རམ་རྗེ། །ལེགས་བཤད་རྣམ་གྱི་དོན་བསྡུས་མ་ནོར་བ། །བློ་
གསལ་དགའ་བ་བསྐྱེད་པའི་གཞུང་བཟང་མཆོག ། ༢འཇམ་དབྱངས་ཀུན་དགའ་རྣམ་རྒྱལ་གྱིས་གསུངས་པའི། །
ཆོས་བཞིན་མི་ཟད་སྤར་གྱི་སྤྱི་མོའི་འཕྲུལ། །སྡེ་བཞི་དགེ་བཅུའི་རབ་མཛེས་ཁྲོམ་གྱི་ལྗོངས། །ཐུབ་བསྟན་ཡོངས་འདུས་དགའ་ཚལ་ཆོས་གྲྭ་ཆེར། །བླ་མ་ཚེ་དབང་རྒྱ་མཚོས་བསྐྲུན་པའི་དགེ། །འབྲེལ་བཅས་འགྲོ་རྣམས་སྲིད་མཚོ་ལས་གྲོལ་ཏེ། །རྣམ་མཁྱེན་རྫོགས་པའི་སངས་རྒྱས་ཐོབ་པ་དང༌། །གནས་སྐབས་མི་མཐུན་རྒུད་པ་ཀུན་ཞི་ནས། །རྫོགས་ལྡན་དཔལ་གྱིས་འབྱོར་བའི་བཀྲ་ཤིས་ཤོག །
ཅེས་པར་བྱང་སྨོན་ཚིག་འདིའང་ཤཱཀྱའི་དགེ་
སློང་འཇམ་དབྱངས་བཤད་སྒྲུབ་བསྟན་པའི་ཉི་མས་བྲག་དཀར་ཁྱུང་ཆེན་གཤོག་བརྐྱང་གི་མདུན་ཞོལ་དུ་བྲིས་པ་དགེ། སརྦ་མངྒ་ལཾ།།~395~!, , #R3- $?3- <2- .LJ:A- SA?- =/- IA- ;A- $J- MR%- PR=-
2..- lA- 8J?- L- 2- 28$?- ?R, ,
A-:6B-/R<-2-.2%-o=,
L% - KR$ ? - $ % ? - < A:A- uR% ? -? - 3 .R- } $ ? - GA, , 2 ! / - 0 - ;R% ? - mR$ ? - : 6B/ - = - : ) 3 - . 0 = -
. L % ?,    ,  z - <A$ ? - : #R/ - !R/ - . 0 : - 2R:C- <R= -  $ < - 3 ( R$                                                                          , 3 # ? -!w/ - . $w: - 2 :A- ow= - 3 5w/ - o = -I < -
&A$                                          , : .A< -. ? -  $? 3 -  o = -  2 : A-  ,A-  $9 $ ? -  $ / ? -  s -  < A$ -  0 :A-  YR= -  : LJ. -  : ) 3 -  3 $ R/ -  ? -  * -  00A-  + -  (J/ -
0R:A- (R?- .%- (R?- 3A/- i3- 0<- .LJ- 2:A- 2!/- 2&R?- #R3- $?3- <2- .LJ- =?,   fA%- KR$?- =- .$$-
1 2 -  3 6 . -  < A$ ? -  =,    !: ,R$ -  0 -  :I < -  3J. -  5K-  . 2 % -  3 (R$ -  P 2 -  GA? -  2 c = -  = / -  # R= -  2 < -  L ? -  0 : A-  = / -
IA-  ;A-  $J-  MR% -  PR= -  2. . -  lA-  8J? -  L -  2 -  : . A-  : $R. -  0 -  = -  KR$ ? -  } -  *A. -  GA? -  l -  2 :A-  ? -  2 & . - $ * A? -? - L?-0-
/A.  2!/- 2&R?- 3#/- 0R:C- .$R%?- 0- 2g$- 0- .%-,   =/-.%R?-?R,   , .%-0R-/A,   2R.-.-2!/-0-KA-
. < - IA- 3 $R-5 $ ? - / ? - 3 A- <A% -  2 < -  ? $ ? -  2o . -  0 ? -  >J< -  KA/ -  IA-  OA. -  = -  LA/ -  _ 2 ? -  : 1 R-  2 :A-  . 2 % -  2 { < -
}R/- .- :PR- 2?- ,/- 3R%- 3- ;A/- 0:A- 3.R- }$?- $*A?- :.?- GA- =3- .- 2}$?- 0- .J- =- 2gJ/- /?-
2R. -  ; = -  , 3?- &.- .- P2- ,R2- GA- 5%- (J/- 0R- hR=-2?-,3?-&.-.J-=- . . - 0 ? ,    2R.-.-}R/-. - >A% - g -
(J/ - 0R:C- 2 8J. -  $8 % -  3 .R-  } $ ? -  , / -  3R% -  2 :A-  = 3 -  .J-  . $ -  = -  $ ? -  0 -  zR. -  0 < -  I < -  0 ? -  .J-  . $ -  $A-  2 4 ? -
? -  . $R% ? -  / ? -  < 2 -  . L J:A-  2 ! / - 2&R?- :.A- 36. -  . R-  8J? -  5 ? -  0 ?,    .J:A-  = / -  /A-  , / -  3R% -  3 -  ;A/ -  0 -  $ ? % -
(J/ -  hR-  eJ-  ,J$ -  0 -  *A. -  ;A/ -  0 -  =,    .J-  2 ? -  .J-  = -  1 < -  KA/ -  2 YJ? -  0 ? -  z $ -  0 < -  , / -  3A/ -  . -  I < -  0 :A-  o -  3 5 / -
3J.,   3#?- 0-  , 3 ? -  & . -  = -  P $ ? -  > A% -  P 2 -  0 -  v < -  / -  } $?- GA- =3- !J$?- o:A- ,J$- 0- ;A/- 0- .%-,
.J-  $ *A? -  v -  2 -  !R% -  *A. -  = -  H . -  3 J. -  . % -  , 2 ? -  G A? -  H . -  0 < -  L ? -  5 = -  ?R$ ? -  HJ. -  GA? -  . $ $ -  L : A-  $ 4S-  2R< -
36.- 0:A- {2?- :.$- /, :.A<- .2%- $?%- }$?- OAA.- =- 1<- KA/-I- 5S3- .- 2YJ?- 0- =- .$$- 0-
3A-  3 6 . -  . 3 ,    = < -  ? $ ? -  2o . -  0 ? -  2 8 J. -  0 :A-  = 3 -  .J-  >A% -  g -  (J/ -  0R:C-  = $ ? -  = ? -  . 3 / -  / 3 -  z $   . % - ~396~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
0R- v<- /- .J?- P2- 0- ,R2- =,   $&A$- >R?- =-2gJ/- /?- 3- ,R2- 0<- #?- ]%?- 0- )AA- v<- =$?,   KA- 3-
v < -  >A% -  g -  (J/ -  0R-  8J? -  0 :A-  3 5 / -  .R/,    . 0J< -  / -  >A% -  g -  *A. -  KR$ ? -  $ % -  . -  : SJ/ -  0 :A-  = 3 -  S % -  0 R-  #R-  / -  = ? -
;- ;R- &%- 9.- G%- 3A- 2+2- 0- .J- 28A/- .- 3.R- }$?- GA- =3- ?%?- o?- GA- .$R%?- 0- )A- v- 2- 28A/-
S % -  0R< -  : PJ= -  2 ? -  >A% -  g -  (J/ -  0R-  [ -  ,R$ ? -  ?R$ ? -  3 5 / -  . -  P $ ? -  0 ? -  . J-  . $ -  $A? -  2 ! / -  0 :A-  .R/ -  = ? -
z$- 0-P2-0-,R2-M<-2-8A$-9<-.-L%-2<-#?-]%?-0?-@-&%- ,=- =R, ,
? $*A?-0-=-$*A?-+J,   2!/-2&R?-GA-5B$-=-2gJ/-/?-$8/- IA-.R$?-0-2a%?-0-.%-,
.J-= %-<A$?-GA?-?J=- 2 : R,    , 8J? - ? -2&.- L?-G%-2>. - 0 - 3 A-$ % - 2 ? - ? - 2 & . - !R% - 0 < -= ? - :. $ -
$R. . ; % - . %-0R-=-  $ * A? - +J,    . %R? -? - $ ? = - 2 : A- . $ $ -1 2 - . % -9 < - IA? - 1R$ - 0 :A- . $ $-12 -  2 R, , . % -
0R- = - $? 3 - !J- .2 - 3 - $ ? % - } $ ? - v - 2 - H . - 3 J. -. - : .R. - 0, v - |R3 - > / - 3 - K J. - 0 < - : .R. - 0, o . - #J-
:R$ - 3 - $? 3 - ,J$ - 0 < - 3A- : .R. - 0 :A- = / - /R,  , . % - 0R- /A- 1 - <R= - KA/ - 0 :A-3R? - V = - = ? , , z $ - 0 :A- v - 2 -
;R. - / - /A, ,   v - .J-3R? - 0 - & / - . - :I <, , 3R? - V = - ;A/ - / - H . - 0 < - 3 J., , &J? - 0 :A- 2 c = -  = / - ., (R? - eJ-
*A.-GA?-G%-, !R%-*A. - 3R? - V = - = - ( R? - ,A:A- v - 2 < - 2 8 $ - 0 :A-{2?-.%-, *3 ? - MR% -.J-#R-/-*A.-
$ ? % - } $ ? - . % - . < - 2 - $ *A? - ;R. - &J? - 2 > . - = ,    .J:A- = / - /A,    < 2 - . LJ< - 3 - $? % - 0 < - HR. - GA? - :R= -
5S. -  2 > . -  0 ? -  ; A. -  (J? -  0 :A-  o -  3 5 / -  3J. -  .J,    HR. -  GA? -  : .A< -  1 < -  KA/ -  = -  gR$ -  $J:A-  <A$ -  0 ? -  . J . -  !R% -
3J.- .$$- 43- #R- /-  = ? -  ; % -  . $ -  0 : A-  v -  2 -  3J. -  0 < -  #?- ]%?- /?,   .J- 3- ,$- +- 3.R- #J- .%- 2!/-
2 &R? -  GA- %J?- .R/- 92- 3R:A- =%- 3%- 0R- S%?- 0- :. A: % -,    }R/ -  . -  < % -  $A-  8J-  : .R. -  . 3 -  2 & ? -  0 -  i 3 ? ,
eJ?-?-=%-:SJ/-IA?-2> A$ - 0 - > - ! $ - $ %-!J,   ,A<- : 1 $ ? - ; = -  IA-  0 E -  (J/- i3?- .%-,   2R.- .- ?-
.$J- =- ?R$?- 0:A- 3#?- 0- }- 3- i3?- GA?- v- |R3- IA- }R/- .- ,J- 5S3- IA- 3R?- 0- $&R.- 0:A- KA<- .%-,
$ 8/- IA-  cR= -  2 - 2 ^R$ - 0 :A- (J. -. - <A$ - $ / ? - s : A- ; - I =,    gR$ - $J: 3,    5 . - 3 - <A$ - 0 -  8J? - L - 2 - : . A- = -
}R/-.-:)$-0<-36.-G%-, KA-.?-GA-*R<-^R?-3#/- :$:- 8A$- /A,   .J- v<- 2- v- 8R$  gR$- $J:A- 3A%-
4 3 -  ; % -  i -  2 : A-  5K< -  3 < -  I < -  &A% -,    1 < -  KA/ -  IA-  $8 % -  , 3 ? -  & . -  g R$ -  $J:A-  > / -  8 $ ? -  0 < -  : . R. -  0 -  3 % -
. - L%-2:A-2>.-0-i3 ?-HJ.-GA-,$?-?-LR/-(J?-0? - = / - / R, ,
$8/-.- 1<- KA/- ; A/ -  KA/ -  gR$ -  $J:A-  *R/- IA?- H2- 0<- :.R.- /- HJ.- 3(R$- +- 2}$?-
0:A-$8/-!R%-2.J-$>J$?-~A%-0R-?R$?-G%-gR$-$J-=?-3-:.?-.J-H2-3*3-3R, ,.J?-/-}R/-.-~397~སྡོམ་གསུམ་རབ་དབྱེའི་དྲིས་ལན་གྱི་ཡི་གེ་མྱོང་གྲོལ་བདུད་རྩི།
,R?-2?3-I A?-.J.-0?-$+/-=-12?-0: A-v-2-.J:A- .R/ - * 3 ? - ? - =J/-0-=-|R3-0-8J?-L-8A% -,
|R3-0-.%R?-$8A:A- {2 ? -  g R$ -  $J:A-  . J . -  0 -  # R-  / -  ;A/ -  .$R?- 0<- 3- $?%?- G%-,   HJ.- <%- gR$- $J- =-
, $ ? -  $ / $ -  ( J? -  0 ? -  = $ ? ,    .J-  2 ? -  / -  . 2 -  3 -  . % -  $ ? % -  } $ ? -  $ * A? -  ; = -  v -  2 -  3R? -  V = -  = -  H . -  0 < -
3A-  2 8J. -  gR$ ? -  LJ. -  GA-  , 2 ? -  . 2 % -  . % -  < A3 -  $*A?- =- 2gJ/- 0?- ;=- &/- 2.J- 2- (J/- 0R:C- ;J- >J?- GA?-
H.- 0<- :1$?- 0- 28J.- .R,   , ;%- .J?- /- ,R?- 0:A- v- 2- /A- ?R$?- /?,   ,J$- 0:A- <A3- 0- ;R.- 0- ;A/-
8J?- $?%?- 0- =,   HJ.- GA?,   ,J$- 0:A- <A3- 0- ;R.- 0- 3A/,   , 8J?- KA/- &A- =R$- +- 2N=- 2- :.A- v- LJ.-
GA- .2%- 0R- =- <2- <A2- L%- 2?- ;A- $J- 3- $9A$?- 0- ;A/- 0- :S- !J- 3A/- /,   ;A/- .%- 3A/- $R- 2$R=- 2-
35%- (J- 8A%-,   2>.- 0- $8/- ;%- :.A- ;A- <A$?- &/- :$:- YA.- ~3- 0:A- ,J- 5S3- .%- =R$- v- *J.- 0<-
:I < -  2 ? - 3#?- 0:A- #<- 28J?- /?- :.A- :S- 5- 2->A/-+- 3A- <A$ ? -  ? R,    ,  .J-  KA<- :.A:A- .$R%? -  0 -  H J. -
GA-  o 2 -  *R< -  . -  $ -  = -  : I < - +J,    #R% - $A? - 2 8J. - 0 < - . 2 - $ ? % - $ * A? - v - 2 - . % - v - 2 : A-= % - .R< -  2 & ? - 0 -
,3?-&.-3,/, .J-*A.-gR$?-LJ.-GA-,2?-o-:V?-,J$-0-i3?- ?R- ?R:C- .$R%?- 0- ,- ..- ;R.- &J?-
$?%?- 0- ;A/- 3R.,   :.A- {R<- i3?- HJ.- GA?- //- IA?- .GR$?- 0?- :VJ=- 3- 3(A?- ?R,   ,
$*A?-0-/A,   #- &A$- .2- 3:A- v- 2- /A,   , ?R$?- /?- :. A- :S:A- .LJ- 2-:O=-0-;A/, ,8J?-i3-
$ 8 $ - ,A< - 2 ! / - / ? - .J- 3 - , $ - + - 3 5 / - *A. - 8A2 - 0 < - . L J- 2 - /A,    .J- ;A- : , . - 0 - 2 > . - G A? - *R/,    ,  ?R$ ? -
/?,   $%-2- z-<-$?%?-0-3J.,   , &J?-?R$?-/?,   $?%-}$?-fA%-3:A-!/-mR2- !/,   ,v-2-.%-
:O = - .J- v < - ;A/,    , 8J? - $? % ? - 0 - = - } - 3 - i 3 - $ 8 $ -  ,A< - 2 ! / - 0 - # - &A$ - &J? - 0 - / ?,    : .A- : S :A-
i3-.LJ-:O=-0-;A/,   , 8J?- 0-;/-(.-=-5=-1R/-=$?-?R$?-GA?-cR=-3R.,   .J:A-=/-/A,   HJ.-
GA?- :.A?- 2c=- /- :.A- /A- .R/- :.A- =- $%- ;%- 3- <J$- 0<- :.$- !J,   .R/- $&A$- /- ;%- 3- kR%- .%-,   ,
8J?- ?R$?- /A- 1<- KA/- =?- $?%- }$?- H.- 0<- :1$?- 0:A- H.- (R?- !R/- 0- ;A/- =- !/- mR2- .R/-
. 3 -  . LJ-  2 :C-  = % -  3 -  ;A/ -  0 ? -  { 2 ? -  : . A< -  . $R? -  0 -  $ % -  ; % -  3 A-  :. $ -  0 ?,    2 c = -  2 < -  : . R. -  / -  : .A- ;A-
:,.-0-2>.-GA?-*R/,                             ,&J?-0-/?, v-2-.%-:O=-.J-v<-;A/, ,   8J?-0:A-2<-IA-35/-*A.-o?-
0 < - 2 ! / - 0 :A- = / - =, <A$ ? - $? 3 - = -  ?R$ ? - ? % ? - o ? - {,    ,  |R3 - 0 - 3 - ;A/ - v - 2 - ;A/,    ,  8J? - wR$ -
=/-.%-,   L- ,R.- o.- =- !/- mR2- $%- 2- z- }$?- GA- <R=- 0<- $?%?- 0:A- =$?- ;R.- /,                                 :.A-;R.-
&J? - 5 - 2 < - 3 6S. - &A$   ; % - } $ ? - ] - 3 J. - GA,    1 % - 0R- s - /A-  3 .R< - 2# - /,   , ? % ? - o ? - s - / A- < 2 -+ - P $ ?,    , ~398~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
?R$?-.%-, ?-/A-,/- 8J?-L-2<-2>.,  ,&J?-?R$?-.%-, $9$?-1%-hR-eJ-3-;A/-+J,  ,=-?R$?-
0-}$?-]-3J .-GA -1 %-#3?-*J -3(J .-z-;A -%R -2R <-.$-0:A -= %-3%-0R -//-IA ?-VA ?-0-:.A -&A -;%-3A -
.$R?-0<-:.$-!J, $8%-*A.-.,   i=- :LR<-(J/-0R:C-o.-#J-=?,   , !/-mR2-)A-v<-$%-2-:.A,   ,
, 2 ? - = - 3 # ? -  0 : A- H . - 0 < - I A?,    ,  . % -  $ 8A-  .R% -  LJ. -  %R-  : UR. -  0,    ,  .J-  5K-  . 3 -  0 -  <A$ ? -  2 o -  = ,                               ,     ?R$?-
0:A-.LJ-2-o=-2?-$?%?, ,8J?-?R$?-$?=-2<-$?%?- 0?-*A-3-><-5K<-1RR/-3J-:.J$?-3A-
.$R?-?R,   ,.J ? - / - : .A? - 3 $R- 3) $ -  G % -  8A2 -  + -  $ 9A$ ? -  =R%- 3- L%- 2<,   fA$- 3- =- *R/- 2eR.- &A$-
:.$- ~3- /?- 3$R- 3,R%- 43- IA?- ,$?- #%- =%?- /?- #- O=- :)=- :.R.- GA?- =/- &A- /?- /?-
:VA<- 2lR/- 0- ;A/- :.$- $R, ,
$? 3 - 0 - /A,    .J? - / - $ ? % - } $ ? - $ ? < - 3 - = ,    ,  i = - : LR< - (J/ - 0R:C-  v $ - / - /A,    ,  .J- 2 ? - z $ - 0 : A-
o.-#J-3J.,   , ?R$?-/?-3#?-0:A-.$R%?- 0-3A/-8J?-L,   , 8J?-,J$-.$-:$R$-0:A-=/-.,   ,J$-
0 :A- . LJ- 2# - 3 % - 0R-  ;R. - .J,    : ) 3 - . 0 = - + - S - = ?,    ,J$ - 0 - $? 3 - IA- %J? - :L % - =,    ,  ,J$ - 0 -  $ &A$ -  $A-
:V?- 2<- $/?,   , 8J?- ,J$- 0- $&A$- +- 2#- 2<- $?%?- 0- .%-,   ;%-,J$-0-$-5S$?-,2?-5=-
IA?,    8J? - ,J$ - 0 - 3 % - 0 R< - . LJ- 2 :A-= % -  S % ? - 3R.,    .J:A- = / - /A,    .J- 4 3 - 8A$ - eJ- ? - * - 00A- + ? - 3 - $ 9 A$ ? -
0 - 3A/ -  : PR: % -,    $ &A$ -  . % -  $ -  5S$ ? -  8J? -  0 -  .$ :A-  .R/ -  = -  / 3 -  ; % -  3 A-  :) $ -  0 ?,    . 3A$ ? -  2 ? = -  H J. -
= -  3 #R-  8A% -  : .R. -  0 :A-  ,J$ -  .$ < -  P % ? -  % J? -  0 < -  2 8 J. -  0 :A-  = % -  8A$ -  3 -  fJ. -  / -  HR. -  GA-  : .R. -  0 -  3A-  :P 2 -
!J- .J- =- .$R%?- /?- ?- *- 0?-G%-HJ.-=-.J-{.-$?%?-0-;A/-0?,  ,J$-0:A-.LJ-2#-3%-0R-{2?-
:.A<- 3A- 3#R- 2?- .$- 0R- #R- /<- P%?- %J?- >A%- =$?- .J- =?- z$- 0- $8/- 3J.-0<-HJ.-:.R.-0-
v<-?-.$ J-?R$?-GA?-3#?-0?-3 A-28J.-0?-.J-.$-$A?-5.-3<-:6 B/-0:A-2!:-2 ! /-IA-= %-
8A$-.$R?-0-=$?,
? $*A?-0-9<-IA?-1R$-0<-:.R.-0:A-=/-=:%-$?3-!J, mR$?-    (J/-K->%-.%-:SJ?-
0<-:.R.-0:A-.%-, :V?-2-3,<-,$-:R.-$?=- 3A-:,.-0:A-.%-,  $+J<-(R?-?R$?-GA-2o.-0-
hR-eJ-:(%-=-~J$?-0-3A- :,.- 0:A- =/- /R,   , .%-0R-/A,   .-v:A-K$-o-(J/-0R-.%-, ,?R$?-/?-.R/-
=-H.-0<- .LJ-2-3J.,   ,&J?-?R$?-GA-=/-=,   @->%-*A.-v-2-i3-.$-+-212- 0:A- KA<,   o- /$-
+- o:A- ,J$- 0:A- 2!/- 0- (J?- .<- 0:A- =R- o?- 3%- 0R- .%-,   $?%- }$?- o.- #J- :R$- 3- */- 2>.- GA- ~399~སྡོམ་གསུམ་རབ་དབྱེའི་དྲིས་ལན་གྱི་ཡི་གེ་མྱོང་གྲོལ་བདུད་རྩི།
YR=- &A- <A$?- L%- 2- .%-,   ]- 3J.- o.- /A- ]R<- 3- >R%- 2?- o=- 0R?- 2!:- 2&.- $/%- 2- .%-,   3#/-
0R- L%- (2- (R?- 3(R$- $A ?- >J<- KA/- IA- 1- S%- ,.- .- 2!/- 0?- o=- 0R- @- =?- >A%- ]R<- 3- 353?-
0?- (.- v<- 8J?- {<- :.J2?- G%- L%- 2- ?R$?- =R- o?- 3%-.-VA?-:.$-0?,   .J-=-=/-/A,   .J-v<-
;A/-.-($-G%-,   (R?-GA- 2!/- 0- .<- 2- 43- IA?- ;=- .J<- $/?- 0- ,3?- &.- v- 2- i3- .$- #R- /<-
I < -  0 :A-  %J? -  0 -  3J. -  .J,    2R.- .:%- }- KA<- :1$ ? -  2 R. -  GA-  =R-  0 E -  3 #?- P2 -  . -  3 -  LR/- /?- o = -  2 ! / -
%J= -  2 < -  3 6 . -  0 -  = -  { 2 ? -  : $ < -  ; % -  $ % -  9 $ -  $ A-  ]R-  *R/ -  .%-,   . ? -  . 2 % -  $ A? -  (R? -  3A/ -  (R? -  v<-
2&R? -  0 -  3 % -  0 R-  L % -  2 -  =,    .J-  . % -  .J:A-  { 2 ? -  ? -  LR/ -  0 :A-  3 # ? -  0 -  3 % - 0 R? - 5 . -  3 -  3 % R/ -  ? 3 -  eJ?-
. 0 $ -  $A-  <A$ ? -  0 ? -  ; % -  ; % -  $ + / -  = -  :2J2?- 0<- 36.-  G % - ,    . -  . %- ;%-<%-:.R.-G A- gR$ - 2 g $ - = -
:6.-0-3J.-0-:.A-v<-/,   o-/$-;=- .:%- .J- .%- &A- !J- 3A- 35%?,    3(R$- $9A$?- :1$?- 0:A-
$ % -  9 $ -  i 3 ? -  3 -  $ + R$ ? -  0 < -  ? R-  *J? -  ! / -  z / -  *J? -  ! / -  2 g $ ? -  G A-  3 -  <A$ -  0 :A-  1A2 -  $ ;R$ -  . % - 3-V=-
2:A-KA<-<R,   , =<-.%-0R-/?,   ]R<-3->R%-2,   2!?-2&.-0- (.- v- 8J?- {<- :.J2?- L%- <2?- =-
?R$ ? -  0 :A-  3 $R-  fR$ ? -  5B$ -  : .A-  . $   < % -  2h%- ,R- 2<- ?R%- 2?,    . -  v -  A- +A- .%- .$R% ? -  3 , / -  1 2 -  G % -
$*A?- *3?-$/R.-LJ.-<%-:P2-:I<-YA.-&A%-,   ;%-@->%-$A?-2h:A-=/->J?-0?-:1$?-0:A-
$ % - 9 $ - ; A/ - 8J? - 5 ? - 0 - .J: % - 3A- <A$ ? - +J,    .J- : S :A-  <A$ ? -  & / -  K A-  <R= -  <A$ ? -  LJ. -  0 :A-  $ + 3 -  o . -  i 3 ? -
? -  3 % -  0R-  :L % -  =,    3 -  5 . -  HJ. -  GA? -  @ ? -  #J-  . % -  ; -  $ < -  IA-  2kJ-  i 3 ? -  = -  a R2 -  . 0R/ -  (R? -  3 (R$ -  $A? -  2 h : -
.%-2h:-=/-I A?-(R?-2 ! /-0<-2>.-0? , .J?-/-.J-.$- (R?-3-,R?-$R%-/?-:1$?-0-, R2-0<-
:.R.-0-;A/-/3,               =<-2h:-2!/-0?- .R/- >J? -  0 -  3 % -  0 R-  YA. -  0 ? -  ,%- 0R -  , 3 ? -  & . -  : 1 $ ? -  0 < -
: .R. -  0 -  (J? -  ] / - $ + 3 -3R, ,
; % - o - / $ - 3 # / - 0 R:C- : .R. - 0, 3 # / - 0R- ! - >A? - . $ $ -  L : A- $ 4S- 2R- /A, 3 * 3 - $ 8 $ - $ A- { 2 ? -? -
&A-;%- ;A. - = - 3A- LJ. - 0 - . %-,   $ / ? -= $ ? - gR$ ? - / ? - : . ? - L ? - GA- 5S$ ? - $ ?R$-$4S-2R<-3A-LJ.-0-
$*A?-;A/ - 3R.,    .J- = - *R/ - 3J. - 0 < - 2 > . - G%-,   =/-/A-&A-;%-;A.-=-3A- LJ.- 0- #R- /- 43- .J- ?R- ?R<-
gR$ -  0 :A-  >J? -  < 2 -  3 -  ; A/ -  8A% -,    .J-  2 |R3 -  0 :A-  : V ? -  2 : % -  &A-  ; % -  3 -  ;A/ -  0 -  8A$ -  = ? -  : L % -  3A-  YA. -  .J,    .J-
 = -  = % -  3 % -  0R-  3R- L<- ;R.- G%- ;A- $J?- :)A$?- 0?- 3- 3R?- >A%-,   gR$ ? -  0 < -  : . R. -  / -  (R? -  eJ-  ? - 0 E - IA-, 2 -
0:A-.$R%?-$?=-.%-,   4S%-#-0:A-=3-<A3-(J/-3R-i3?-/- >A/- +- $?=- =R,   , $/?- =$?- gR$?- ~400~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
_R3?- GA?- .$J- !R%- #A$- !R%- $A- (.- 3,<- z%- /- .J- 2?- ,- (.- 0- 8A$- 3J.- .J,   .J?- /- HJ.- GA?- 2R.-
. -  : .A-  = -  ( . -  v -  8 J? -  & = -  1R$ ? -  5 -  2 -  : .A-  ,R$ -  3 < -  o -  / $ -  + -  L % -  8J? -  VA? -  0 -  : .A-  2 .J/ -  YA. -  .J,    o -  2R. -
$ *A? -  { . -  <A$ ? -  3A-  $ &A$ -  G % -  2 ? 3 -  0 -  $ & A$ -  0 ?- ?R,   , ; % - ! - 3 - = - > A- = -  *A. -  G % -  .R/ -  . -  o -  / $ -
3# / -  0R-  . % -  2 8J. -  0 -  3, / -  %J? -+J,   .J-*A. - GA? - 3 6 . - 0 : A-$ % - UJ%-=?,   .3- 0 :A- .R/ - IA- gR$?-0-
=:R, ,8J? - ?R$ ? - S % ? - G %-,   .J-v-2 - 3 , R- 2 :A- $? % ? - ;A/ - IA-,R. - 0 - lA% -  0R:C- $? % - 3A/ - 0<->J?-
.$R?-+J,   AR- o / - <A/ - 0R- (J?,    v-2:A - KR$ ? -? -  ,R. -  0 -  3 -  >R< -  2 -  L -  8J? -  $? % ? -  0 :A-  .R/ -  = -  ?J3 ?-
>A$                       ,  ; % -  o -  /$- 3#/- 0R:A-$8%- = $ ? - GA, , ;A- $J-43-=-2gJ/-/? - G % - , , .J- ;A-3A%-:.R$? -  $ ? % -
/?-/A,   , K$-o-(J/-0R<-3A%-:.R$?-2+<,   , .-v:A-K$-o-(J/-0R- /A, ,1/-(J<-o-/$-(R?-=$?-
;A/, ,8J?-0:A-2c=-=/-=,   5B$-:.A?- &-28J.-=:%-$/R.- 0- 2^R$- .!:- !J,   o- /$- $A- $8%-
= $ ? -  , 3 ? -  & . -  & ? - / ? - 3J. - 9A/ - 0 < - 2 > . - / ,    : .A- $ % - / ? - L % -,    ,R$-3<-?:A-=$-+- L % -,    l . -
2&.-/-(-.$R?-?R-8J?-0E-.!<-0R-$?%?-?R,   , 9J<-;%-,
=/-/A,   .J-;%-3-%J?-+J-;A$-$8%-&?-?-9A/-;%-,   .R/-.J-.$-!/-IA?- 2c=- 2g$- .J.-
0 ? -  ;R% ? -  = -  P $ ? -  0 ? -  & ? -  ? -  3J. -  .J,    . 0J< -  / -  . -  v -  H J. - GA? -@ - > % - $A- v - ,R. - =R-o ? - 3 % - 0R- VA? - 0 -
: .A- $ - / ? - fJ. - : SA- / - 2>.-o.-;R.- . 3 - 5-2&.-36.-0-&A-$/ % - ,    $ *A? - 0 - /A, # -&A$-:V? - 2 :A-
3,<-,$-/A,   , :R.-$?=-;A/-8J?-5-2-,R?,   , 8J?-0:A-2c=-=/-=, .J- /A- ]- 3J.- GA- o.- <A3- s-
?R$?- ?- :R.- $?=- =- :V?- 2:A- 3,<- ,$- $?%?- 0- .J- =- .$R%?- /?- $?%?- 0- ;A/- 8J?- 5?-
:. $ -  0 :A-  = / -  /A,    .J- /A- 3 - ;A/ - +J, <A3 - s - . % - / A-,R. - 2# ? -?, , :R. - $ ? = - 0 - = ? - 9 % - :) $ -{ <, ,
w%-2-3,<-,$-;A/-0<-28J., ,&J?-$?%?-0:%-3-3,R%-2-;A/-:.$-&A%-, 2_A%-(R?-v-2<-
,R. - c = - I A- :R. - $ ? = - o % - % 3 ? - G A- 2 } $ ? - 2 e R. - &A$ - L ? - : . $ - G%-, .J - = - . $ $ -0-;A / - 3A/ -3-
:5=-2:A-  5 = - IA? - 2 8 $ - 0 < - $ % - / - 2 . $ - $ A? - G % - 3 - 3R?-=, $%- = - &A:A- KA< - $? % ? -  0 -  ;A/- 3-
>J?- 28A/- =/- 3R- 2<- :.R.- 0- /A- .$R.- VR:R,   ,
$? 3 - 0 - /A- $ +J< - / ? - : L % - 2 :A- \J$ ? - 2 3 - . % - ? R$ ? - / ? - h R- eJ- : ( % -  = - 2 o . - 0 - ~J$ ?,    ,  8J? -
0 :A- 2 c = - = / - = ,    aR2 - . 0R/ - <R= - 0 :A- hR- eJ? -  AR-  o / -  ; = -  / ? -  gR$ ? -  2. / -  o . -  , / -  S % ? -  2 -  . % - ,    ? -
<- @?- ?%?- o?- ,R.- 0,   ! -  ! -  < -  0 ? -  3 -  @ -  3 -  ; :A-  o . -  i 3 ? -  A R-  o / - ;=- /?- S%?- 0- .%-,                                    $8/-~401~སྡོམ་གསུམ་རབ་དབྱེའི་དྲིས་ལན་གྱི་ཡི་གེ་མྱོང་གྲོལ་བདུད་རྩི།
; % - : 1 $ ? - 2 R. - GA-*JJ? - (J/ - . 3 - 0 - i 3 ? - = - z $ - 0 : A- z :A- 8 = -  $ 9A$ ? -  = % -  2 ! / -  . 2 % -  2 { < -  2 -  o . -
2!/- 0- ?R$?- 3%- 0R- ;R.- GA- $+J<- (R?- ;A/- 5.- fA%- 3- .%- $+J<- !R/- ;A/- 5.- 9R$- 0R<- :.R.- /- @-
& % -  , = -  8 J?,    $ % - 9 $ - 3 ( R$ - . 3 / - , 3 ? - & . - H . - .J. - L ? - : . $ - 3R.,    .J- = -  = / - /A,    HJ. - ,A< - 2.J/-
+J.   [-12-GA?->J<-KA/-S%?-0-.%-,   ,R$?- 3J.- GA?- L3?- 0- 12- 0?- 8=- $9A$?- /?- L3?-
(R?- /R?- 0- ?R$?- G%- 2?2?-0<-< A$?-=, :R/-G%-KA-. ?-GA-$%-9$-$ A:%-o .-5S.-3A-.0R$?-
G % -,    ;A- $J:A- 2 h : - H . - . % - 5 B$ -  .R< -  4 3 -  = : % -  3 A-  =J$ ? -  0 -  3 , / -  $ % -. - ;R. - 0 :A- $ +J< - !R/ -. - P $ ? -
0-3%-0R-.%-,   ?-<-@,   [-12,   =- =A- +- ?R$?- =- H.- 0<- $%- ;%- 3J.- 0<- 2>.- 0- :.A- =- 2.$-
G % -  (R. -  2{ < -  . % - =R$- v- 3A-  L J.,    .J- .$- $A?- $+J<- (R?- i3? -  = : %- 5B$- .R/- IA- (- = - H . - ; R. - 3J. -
. J . - / - 3 # ? - 3 ( R$ - i 3 ? - . $ R% ? - 0 < - %J? - G % -,                      $ &A$ -  + -  ?J% -  $J-  3 (R% ? -  ? < -  7 -  3 ( R% ? -  0 :A-  . 0J< -
:I<- YA.- G%-,   !R / -  0 -  ? % ? -  o ? -  v -  2 -  ?R$?- 3- $+R$?- ??- G%- $%- 9$- $A- 5.- 29%- 2<- 3A- L-
8J?- 2!:- 2)=- /- <%- <J?- KR$?- 8J/- IA?- 1R- {<- 3A- LJ.- 0- *A.- =$?- ?R,  ,
?  .R/ - . 3 - : I <y- 3Jy. - $ / ? - = $ ? - .J- 2 8A/ - *A.,    , < 2 - $ 9A$ ? -  : ( . - l R. - lR3 - 0 :A- 3 HJ/ -
.JR.-1=,                                 ,5yK-<2?-,$?-2*J.-(R/-=3- .2y%- I<-2:A,   , 3(yR$-,/-P2y-0:A-lJ-$>J$?-$%-$A-
$? % -,    ,  ? $ ? - 2o . -  >J< - KA/ - K $ - (J/ - 3 5 / - $ ? R= - 8A% -,    ,  LA/ - _ 2 ? - : 1 R- 2 :A- . 2 % - 2 { < - }R/ -  : PR-
2 ?,  , 3 .R- } $ ? - , / - 3A/ -M < - = 3 - L % - 8J? - . % -, , o - / $ -; = -. - } $ ? -  GA- ,J$ - 0 - /A,    ,  L - ,R. -o . -
=-:(.-*/-&%-9.-=?,   , ]-3J.-o.-#J-]R-.%- 3-353?-/?,   ,o=-0R-*A.-GA-2!:-2&.-36.-
&J? - . % -,    , 1 < - KA/ -  aR2 -  . 0R/ -  L % -  ( 2 -  (R? -  3 (R$ -  $A?,    ,  1 2 -  o . -  .R/ -  o . -  < % -  , . -  2 ! / -  0 ? -  .J?,   ,
; = - .J:A- o = - : 2 % ? - @ - = ? - I < - / ? -?,    , ( . - v - 8J? - 0 :A- & = -  1R$ ? -L % - %R- =R,    ,  .J-  2o . -  KA? -  ? -  2R. -
LR/- @- >%- $A?,   , v- 2- &A- ;%- ;A.- 3A-LJ.-|R3-8A%-,   , ,R.-0-:.?-L?-5S$?-$?R$-$4S<-3A-LJ., ,
&J?-0:A- =R-o?-:,.-0-3%-$?%?-0?,   , $?%-}$?-;%-lJ->A/-+-i=-:LR<- ;%-, ,3R?-2&?-
.2%-.%-35/-2&?-2*J.-mR$?-=?, ,vR?-3A/-(R?-{:A-.$R%?-0-2&<-1R$-+,  ,%R-3R.-5=-
IA? - : ( . - 0 : % - % % - $ A? -1 2, ,    :R/ - G % - < % - 2 8 J. -, / - 3A/ -@ - > % -= $ ?,                                                       , 2 } $ ? - 0 - . % - . - ] % - / ? -
:1$?- 2R.-GA, ,;R%?-P$?-3#?-$8%-i3?-.%-3-:53-/, ,.$$-12-1R-{<-o/-=-5<-2-
3J.,  ,   ~402~  .0=- ?- *:A- #R3- $?3- KR$?- 21A$?- 0R.- ཉི་ཤུ་0,
? : .A< - ; % - : )w3 - 3 $wR/ - ]w- 3w:A- $? % - < 2 - =,    ,  =R$ - gR$ - *R/- IA?- $R?- 0- 3 A-  YA. -  G % -,    ,  eJ? -
:) $ -  5S$ ? - =- *3?- ?.- :.R . -  0 :A-  KA<, ,    ;A/ - 0 - YA.-~3-5=-: . A-5 ? - 0 - ;A/, , =J$ ? -L?-3 ( R$ -
$A?-<A?-3J.-2!/- :6B/-i3?,   , 2>.-.%-12-0:A-i3-.!<-UA/-=?-GA?,   , ;%?-0:A- :)A$-
gJ/ - 2 o / - 0 : A- . $J- 3 5 / - 3 , ?, , 1 / - 2 .J:A- . 0 = - ;R/ - $R% - / ? - $R% - : 1J= - >R$                         , &J? - #R3 - $? 3 -
< 2 - . LJ:A- 2 ! / - 2 &R? - =,    !: ,R$ - 0 - . $J-  3 = -  <A/ -  0R-  (J? -  2 c = -  2 g $ ? -  3 6 . -  0 : A-  = / -  IA-  ;A-  $J-  MR% -
PR= -  2. . -  lA-  8J? - L - 2 - : . A- /A,    eJ- 24 / - AJ-  7)-  0 :A-  3 # ? -  P 2 -  hR-  eJ-  : 6B/ -  0 -  . -  3 :A-  $ . 3 -  % $ - $ A- *A- 9J< -
IA? - ]R- PR? - GA- 0ER-& % - 9 . - 2 8 . - 0 - > G :A- . $J-.R% -7 -$Aj -! - < -XA-S - < ? - : .A- A - : 6B- /R< -2 - . 2 % - o = -
;A/-3A/-.J.-.$R?, 21A$?-0-0R?-3(/, <%-L%-:1$?-0:A-$/?-GA-$R%-.-;A.-z%-z-o:A-
3$ =-(R ?-9-(J /-0R -YA .-$? 3-.$J -=J $?-;R %?-:. ?-GA -$kR-=:A -*J -:.2?-? -VA ?-0-=-a<-;%-
2 ! /-0:A -$?=-LJ .-(R ?-eJ -.3-0- ! /-.$:-.0=-:L R <-2:A -8=-}-/?-= J $?-2}$?-36.-
&A%-$?-0-(J/-0R?-VA?-0-.$J-=J$?-:1J=,   , ?j- .- 3;- =),,     , ,
